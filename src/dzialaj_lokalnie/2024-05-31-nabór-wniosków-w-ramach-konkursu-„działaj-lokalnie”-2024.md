---
title: Nabór wniosków w ramach konkursu „Działaj Lokalnie” 2024
description: >-
  LGD Chełmno ogłasza nabór wniosków w ramach konkursu „Działaj Lokalnie” 2024. 
  O dofinansowanie pomysłów mogą ubiegać się organizacje pozarządowe oraz grupy
  nieformalne z gmin: Gmina Miasto Chełmno, Gmina Chełmno, Gmina Stolno i Gmina
  Papowo Biskupie. [...]
date: 2024-05-31T08:15:51.816Z
tags:
  - dzialaj_lokalnie
  - glowna
  - news
image: /assets/uploads/wnioski-dzialaj-lokalnie.jpg
imageAlt: zdjęcie tytułowe
files:
  - file: /assets/uploads/regulamin odl.2024.pdf
    fileName: Regulamin
    fileType: pdf
  - file: /assets/uploads/klauzula informacyjna dla programu odl.pdf
    fileName: Klauzula informacyjna programu
    fileType: pdf
gallery:
  - caption: plakat
    image: /assets/uploads/447217210_854811673344069_5114359609395006836_n.jpg
---
LGD Chełmno ogłasza nabór wniosków w ramach konkursu „Działaj Lokalnie” 2024. 

O dofinansowanie pomysłów mogą ubiegać się organizacje pozarządowe oraz grupy nieformalne z gmin: Gmina Miasto Chełmno, Gmina Chełmno, Gmina Stolno i Gmina Papowo Biskupie. Maksymalna kwota dotacji to 3000 zł.

W ramach tegorocznego Konkursu przewidywane jest przyznanie dotacji na projekty, które:

– zakładają współdziałanie mieszkańców, dzięki któremu możliwe jest osiąganie celów o charak-terze dobra wspólnego;

– wynikają z konkretnych potrzeb danej społeczności;

– mają jasno określony cel, dobrze zaplanowane działania, mierzalne rezultaty i rozsądne koszty realizacji;

– przewidują takie działania, które będą kierowane do określonej grupy odbiorców, a jednocześnie będą służyć całej społeczności;

– będą realizowane wspólnymi siłami mieszkańców i instytucji życia lokalnego – samorządów, przedsiębiorców i organizacji społecznych;

– będą umiejętnie i w sposób przemyślany angażowały zasoby lokalne – naturalne, społeczne, ludzkie i finansowe.

Wnioski o dofinansowanie można składać tylko drogą elektroniczną w generatorze: https://generatorspoleczny.pl  do 30 czerwca 2024.
