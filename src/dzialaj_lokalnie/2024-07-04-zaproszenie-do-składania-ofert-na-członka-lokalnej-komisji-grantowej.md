---
title: Zaproszenie do składania ofert na członka lokalnej komisji grantowej
description: >-
  Zapraszamy do składania ofert na członka lokalnej komisji grantowej
  Stowarzyszenia Lokalna Grupa Działania Chełmno - Ośrodku Działaj Lokalnie
  realizującym lokalny [...]
date: 2024-07-04T10:04:01.502Z
tags:
  - dzialaj_lokalnie
  - glowna
  - news
image: /assets/uploads/komisja-grantowa.jpg
imageAlt: zdjęcie tytułowe
files:
  - file: /assets/uploads/01b-klauzule-informacyjne-nabor-1-1.docx
    fileName: Klauzule informacyjne
    fileType: docx
  - file: /assets/uploads/kwestionariusz osobowy.docx
    fileName: Kwestionariusz osobowy
    fileType: docx
  - file: /assets/uploads/regulamin komisja grantowa.doc
    fileName: Regulamin komisja grantowa
    fileType: docx
---
Zapraszamy do składania ofert na członka lokalnej komisji grantowej Stowarzyszenia Lokalna Grupa Działania Chełmno - Ośrodku Działaj Lokalnie realizującym lokalny konkurs grantowy w ramach programu "Działaj Lokalnie 2024".

<HR>

# <p class="center">Nabór członków do Lokalnej Komisji Grantowej „Działaj Lokalnie 2024”</p>



## <p class="center">Zarząd Stowarzyszenia Lokalna Grupa Działania Chełmno ogłasza nabór na członków składu do Lokalnej Komisji Grantowej Stowarzyszenia Lokalna Grupa Działania Chełmno – Ośrodku Działaj Lokalnie realizującym lokalny konkurs grantowy w ramach programu „Działaj Lokalnie 2024”</p>

## <BR>



Lokalna Grupa Działania Chełmno w 2024 roku przystąpiła do programu „Działaj Lokalnie”, przedsięwzięcia Polsko-Amerykańskiej Fundacji Wolności realizowanym przez Akademię Rozwoju Filantropii w Polsce we współpracy z siecią Ośrodków Działaj Lokalnie. Jako Afiliowany Ośrodek Działaj Lokalnie LGD Chełmno obejmuje 4 gminy: Gmina Miasto Chełmno, Gmina Chełmno, Gmina Stolno i Gmina Papowo Biskupie. Program stanowi inicjatywę skierowaną do ww. gmin i ich mieszkańców, mającą na celu rozwój społeczności lokalnej oraz  promocję działań na rzecz dobra wspólnego. W ramach Programu oferowane jest wsparcie finansowe oraz merytoryczne poprzez organizację lokalnych konkursów grantowych dla aktywnych społeczności lokalnych. Dzięki programowi można zrealizować wiele różnorodnych inicjatyw na rzecz społeczności lokalnej.



**Najważniejsze informacje o Programie**

Odbiorcami Programu są organizacje pozarządowe i grupy nieformalne, instytucje z obszaru 4 gmin. Minigranty dają możliwość zrealizowania różnorodnych inicjatyw na rzecz społeczności lokalnej. Ich celem jest wspieranie i aktywizowanie, pobudzanie aspiracji rozwojowych oraz poprawa jakości życia społecznego. Partnerami Programu są przedsiębiorcy i samorządy lokalne, którzy wspomagają budowę kapitału społecznego i udzielają lokalne zasoby.



**Zasady pracy Komisji**

Zasady ogólne pracy Komisji określa Regulamin pracy Lokalnej Komisji Grantowej przy Stowarzyszeniu Lokalna Grupa Działania Chełmno – Ośrodku Działaj Lokalnie realizującym lokalny konkurs grantowy w ramach programu „Działaj lokalnie”, stanowiący Załącznik nr 1 do niniejszego naboru.



**Wymagania składu Lokalnej Komisji Grantowej**

* Składa się z min. 5 osób.
* Członkowie są aktywni zawodowo lub społecznie na obszarze gmin objętych wsparciem.
* Komisja wybierana jest spośród przedstawicieli: mediów, samorządu lokalnego, organizacji pozarządowych i biznesu. 
* Liczba powołanych Członków jest nieparzysta.
* W Komisji nie powinny zasiadać osoby związane z podmiotami ubiegającymi się o wsparcie w ramach Programu. Członkowie Komisji i ich rodziny nie powinny być członkami podmiotów ubiegających się o wsparcie w ramach Programu, ani pozostawać z nimi w stosunku pokrewieństwa, powinowactwa i/lub podległości z tytułu zatrudnienia.



**Wykaz dokumentów, które należy złożyć**

* Kwestionariusz do wypełnienia
* Klauzula informacyjna o ochronie danych osobowych – gotowy wzór znajdujący się w Liście załączników do naboru pt. Klauzula informacyjna o ochronie danych osobowych.



UWAGA! Dokumenty muszą być podpisane przez osobę ubiegającą się na członka Komisji. W przypadku wysłania dokumentów e-mailem należy dołączyć skan podpisanych dokumentów.





**Miejsce i termin złożenia dokumentów**

Wymagane dokumenty kandydowania do Lokalnej Komisji Grantowej należy składać:

\- w siedzibie Stowarzyszenia Lokalna Grupa Działania Chełmno, ul. Grudziądzka 36, parter (wejście od ulicy Podmurnej) – liczy się data wpływu do Biura lub 

\- przesłać drogą elektroniczną na adres lgdchelmno@wp.pl – liczy się data wpływu na skrzynkę e-mailową



w terminie od dnia 05.07.2024 do dnia 15.07.2024, do godz. 15:15. Kandydatury, które wpłyną po wyżej określonym terminie nie będą rozpatrywane.





**Procedura wyboru Członków Komisji**

Na podstawie złożonych dokumentów Zarząd wraz z Koordynatorem Projektu wybierze skład Lokalnej Komisji Grantowej do programu „Działaj Lokalnie 2024”. W trakcie wyboru Komisji brane pod uwagę będzie w szczególności, aby w Komisji zasiadał Członek z każdej z 4 gmin. O decyzji Zarządu, kandydaci zostaną poinformowani telefonicznie. Informacje o naborze można uzyskać pod numerem tel. 501 388 474.



Zarząd LGD Chełmno 

<BR>





**Lista załączników**

1. Kwestionariusz do wypełnienia – należy wypełnić czytelnie i złożyć podpis na kwestionariuszu.
2. Klauzula informacyjna o ochronie danych osobowych – należy wypełnić i złożyć podpis na klauzuli.
3. Regulamin pracy Lokalnej Komisji Grantowej przy Stowarzyszeniu Lokalna Grupa Działania Chełmno – Ośrodku Działaj Lokalnie realizującym lokalny konkurs grantowy w ramach programu „Działaj lokalnie” wraz z Deklaracją poufności i bezstronności – do zapoznania się.
