---
title: 'Fundacja Krzewienia Kultury i Turystyki "Nad Rzeką" "SENIOR MOVIE: CHEŁMNO'
description: >-
  Kochani, dobra widomość!  Nasza Fundacja otrzymała dofinansowanie ze środków
  programu Fundusze Europejskie dla Kujaw i Pomorza 2021-2027 na realizację
  projektu pn. „SENIOR MOVIE: CHEŁMNO”. A to oznacza, że wracamy do pięknego
  Miasta Zakochanych z kolejną porcją[...]
date: 2025-10-10T07:59:11.559Z
tags:
  - projekt
image: /assets/uploads/senior-movie-chelmno-fundacja-krzewienia-turystyki.jpg
imageAlt: zdjęcie tytułowe
---
Kochani, dobra widomość!

Nasza Fundacja otrzymała dofinansowanie ze środków programu Fundusze Europejskie dla Kujaw i Pomorza 2021-2027 na realizację projektu pn. „SENIOR MOVIE: CHEŁMNO”. A to oznacza, że wracamy do pięknego Miasta Zakochanych z kolejną porcją działań dedykowanych seniorom! 

Wszystko to już dosłownie na dniach – na początku tygodnia przedstawimy Wam informacje dot. rekrutacji do projektu!

Tymczasem zwieramy szyki i przygotujemy się do działania!

DRODZY MIESZKAŃCY CHEŁMNA! TRWA REKRUTACJA DO PROJEKTU!

Serdecznie zapraszamy do udziału w projekcie pn. „SENIOR MOVIE. CHEŁMNO”, realizowanym przez Fundacja Krzewienia Kultury i Turystyki „Nad Rzeką”!

W okresie: marzec-czerwiec 2025 r., zapraszamy do udziału w następujących działaniach:

\-wizyty w salonie masażu

\-nagrania w formie podcastów

\-zajęcia z zakresu obsługi nowoczesnych technologii

\-wieczory filmowe

\-wizyty w instytucjach kultury (w tym wyjazd do Opery Nova w Bydgoszczy!)

\-pogadanki historyczne

\-spacery po Chełmnie 

\-działania proekologiczne

oraz wiele innych!

Kto może wziąć udział?

Osoby w wieku 60+ mieszkające na terenie Chełmna

Gdzie odbywają się zajęcia?

Chełmiński Inkubator Organizacji Pozarządowych („G36”), ul. Grudziądzka 36, Chełmno. 

Przestrzeń w pełni dostosowana do potrzeb osób z niepełnosprawnościami. 

Udział w projekcie jest bezpłatny.

Obowiązują zapisy! Liczba miejsc jest silnie ograniczona!

Jak się zapisać?

Telefon: 884-002-977, 

e-mail: fundacja.nadrzeka@gmail.com, 

więcej informacji na: https://fundacjanadrzeka.com/.../chelmno-projekt-pn.../ 

\*Istnieje możliwość skorzystania z usług dostępowych, takich jak: tłumacz języka migowego, asystent osoby z niepełnosprawnością, dostęp do materiałów szkoleniowych w formie dostępnej. 

[Plakat ](https://www.facebook.com/FundacjaNadRzeka/posts/pfbid02RWuTnghcozj8njoEVbwDNCfRfjm88uGx8QcDvQz9oZb8d4FXWQ15qvfo5846K5WSl)

[Fotorelacja](https://www.facebook.com/FundacjaNadRzeka/posts/pfbid02k7rBcCLhhxDrj1Yx8sRVrKxB6L5FBbKaiDqkmsrfucUjQdz6ga6PqgJX4WXfFsfl)

Działanie realizowane w ramach Umowy o warunkach i sposobie realizacji strategii rozwoju lokalnego kierowanego przez społeczność nr BSK.7161.25.6.2023 z dnia 12.12.2023 r. oraz zgodne z Umową o dofinansowanie projektu grantowego nr FEKP.07.04-IZ.00-0002/24, nr umowy „Aktywizacja i włączenie społeczne seniorów” UM_WR.433.3.127.2024. Dofinansowanie projektu przez UE. Program: Fundusze Europejskie dla Kujaw i Pomorza 2021-2027

<br>

<hr>

<br>

Mamy wiosnę, a więc czas na nowe inicjatywy i pomysły! A skoro tak, nie mogliśmy pominąć w planach pięknego Chełmna, w który niedawno wystartował nasz klub seniora! 

Razem z chełmińskimi seniorami słuchamy, działamy i spacerujemy. Ba, będziemy to robili aż do czerwca, z czego bardzo, bardzo się cieszymy!

Dzięki Hidden Chełmno

[Wideo](https://www.facebook.com/reel/3847317225520941)

<br>

<hr>

<br>

Wiosna na całego, a więc wędrujemy! Z seniorami, którzy uczęszczają do naszego klubu „SENIOR MOVIE: CHEŁMNO”. 

W ostatnim czasie odwiedziliśmy wspólnie miejsce, w którym dawniej funkcjonowała słynna, elegancka restauracja Parowe. Ciężar wielkiej historii tego miejsca jest wyraźnie wyczuwalny, jednak nie przygniótł nas, a my ruszyliśmy dalej, chłonąc spokój i piękno natury sąsiedniego Parku im. Juliusza Słowackiego. Napisać, że to urokliwy zakątek, to jak nie napisać nic!

Przed nami jeszcze wiele zajęć – i tych terenowych i stacjonarnych – z czego wielce się cieszymy. Wszak praca z taką grupą to sama przyjemność! 

[Fotorelacja](https://www.facebook.com/FundacjaNadRzeka/posts/pfbid0HW7E3MSy6q8Pw7JrneB6Wqq5aVhSSQsydK374JQR6edaMt9LCNP9n7V8xtEmztWml)

<br>

<hr>

<br>

Wiosna nas rozpieszcza, toteż  jesteśmy aktywni! Nie tylko na turystycznym szlaku! 😊

Z seniorami z klubu „SENIOR MOVIE: CHEŁMNO”, potrafimy celebrować każdą chwilę – także tę spędzoną w sali zajęciowej!

Ostatnio, w ramach Klubu Filmowego,  wspólne obejrzeliśmy głośny "Prawdziwy ból". Z filiżankami w rękach i uśmiechami na twarzach zasiedliśmy razem, by dać się porwać filmowym emocjom. Było wzruszająco,  zabawnie, ale koniec końców, najważniejsze, że byliśmy tam RAZEM.

Jakby tego było mało – świętowaliśmy też urodziny jednej z uczestniczek, p. Wiesławy!   

[Fotorelacja](https://www.facebook.com/FundacjaNadRzeka/posts/pfbid02QR1wQtYMsovwgjjkjDEkbkB6yHPSFRpxmji2PLRyB8Uamzndia84tnozu68iGtgHl)

<br>

<hr>

<br>

Wiosna, wiosna, wiosna! 

Napisaliśmy to słowo aż trzy razy, bo nie możemy się nacieszyć tym, jak piękny jest przełom kwietnia i maja. A już szczególnie piękny jest w Chełmnie i jego najbliższych okolicach!

Wraz z seniorami, zrzeszonymi w ramach projektu „SENIOR MOVIE: CHEŁMNO!”, udaliśmy się więc w poszukiwaniu piękna nad Wisłę. No i znaleźliśmy je, pokonując wspólnie ponad 6 kilometrów! Widoki? Niesamowite! Otaczająca nas przyroda! Również! 

Nogi trochę bolały, ale nic to, biorąc pod uwagę to, po jak pięknych okolicach wędrowaliśmy. Zdecydowanie polecamy wszystkim takie wiosenne eskapady!

[Fotorelacja](https://www.facebook.com/FundacjaNadRzeka/posts/pfbid0hHRzs3kWQk2h6TGtvB5UmB1mTSwYYgt8Jp96DgPD9QjaZuGZkaJzRRNoGoonL8Yxl)

<br>

<hr>

<br>

Gdzie tak pięknie? Oczywiście w Chełmnie, nad Wisłą!

Krótka, filmowa relacja, z naszej ubiegłotygodniowej wędrówki.

Nie wiemy jak Wy, ale my na sam widok przebieramy nogami!

[Wideo](https://www.facebook.com/reel/504902582587132)

<br>

<hr>

<br>

Słońce wreszcie (przynajmniej na chwilę) wyłoniło się zza chmur, a my nie mogliśmy tego nie wykorzystać! We wtorkowe przedpołudnie udaliśmy się więc do Muzeum Ziemi Chełmińskiej, aby oswoić się nieco ze sztuką. I to jaką! Wszak mieliśmy przyjemność zobaczyć wystawę „Dali i Boska Komedia”! 

Dzięki uprzejmości dyrekcji Muzeum, przy okazji udało nam się wejść na taras widokowy Ratusza i spojrzeć na Miasto Zakochanych z nieco innej perspektywy. Zdecydowanie warto było pokonać tych kilka dodatkowych stopni!

Dzień zakończyliśmy w kawiarni, wspominając spotkanie  z Dalim, a także zajadając się lokalnymi smakołykami. Słońce przygrzewało, humory dopisywało - słowem, było pięknie!

Dzięki wszystkim za obecność i do zobaczenia na kolejnych zajęciach! 

[Fotorelacja](https://www.facebook.com/FundacjaNadRzeka/posts/pfbid0ypBo52vrj5qj7AuormWosTJHwMj8hn4F9JhwUB7gBNznRaoSUbnwPfqfR5yshBGal)

<br>

<hr>

<br>

No i jest! 

Pierwszy z mini-podcastów, nagranych z uczestnikami naszego chełmińskiego projektu „SENIOR MOVIE: CHEŁMNO”. W tym odcinku zapytaliśmy seniorów przede wszystkim o ich wspomnienia z dawnego Chełmna. Jak spędzali czas w dzieciństwie? Gdzie się bawili? Kiedy pierwszy raz usłyszeli o wielkiej historii miasta? 

Zapraszamy do odsłuchu i oglądania – zdecydowanie warto! A naszym seniorom bardzo, bardzo dziękujemy za udział i arcy-ciekawe wypowiedzi. Jesteście wielcy! 

[Wideo](https://www.youtube.com/watch?v=lZKTDaiaqxA&feature=youtu.be)

<br>

<hr>

<br>

Z ogromną radością dzielimy się z Wami kilkoma ujęciami z planu nagraniowego naszego pierwszego odcinka podcastu, zrealizowanego w ramach projektu „SENIOR MOVIE: CHEŁMNO”!

Podczas tego wyjątkowego spotkania nasi wspaniali seniorzy opowiadali o swoim dzieciństwie, zabawach na podwórku, pierwszych wspomnieniach związanych z historią Chełmna i o tym, jak miasto zmieniało się na ich oczach.

Dziękujemy naszym uczestnikom za szczerość, ciepło i gotowość do dzielenia się swoimi historiami. Jesteście nieocenioną częścią tego miasta i naszej fundacyjnej rodziny. ❤️

Zapraszamy do oglądania i słuchania pierwszego odcinka – znajdziecie go na naszym YouTube - link dodajemy w komentarzu pod postem. 

I koniecznie wypatrujcie kolejnych części – to dopiero początek tej pięknej przygody!

[Fotorelacja](https://www.facebook.com/FundacjaNadRzeka/posts/pfbid02BmfssyVjsffWJnvoa1hHtZPhLvi8WMyAJ7CAtMUqmKmHWsuxyQiESqvvCYhnFLk2l)

<br>

<hr>

<br>

Przypominający spacer po chełmińskim Starym Mieście za nami! 

Przypominający, bo w jego trakcie, przypomnieliśmy sobie najważniejsze informacje dot. historii miasta i jego zabytków. Kilka kilometrów w nogach, sporo informacji w głowach - można działać dalej! 

Prowadził Piotr Weckwerth, nagrywała i fotografowała Inna Yaremchuk.

[Fotorelacja](https://www.facebook.com/FundacjaNadRzeka/posts/pfbid0Bz1hc6gSDE4FVL9DRrHtQ58UdLFzrXFoiLjN3hUyChtV2z5yGKhJLChSydhh5vs2l)

<br>

<hr>

<br>

Lepiej późno niż wcale!

24 maja mieliśmy przyjemność uczestniczyć w fantastycznym wydarzeniu zorganizowanym przez Stowarzyszenie TACY SAMI Chełmno – dziękujemy za zaproszenie i wspaniałą atmosferę!

Z całego tego zamieszania w LGD Chełmno, gdzie ciągle coś się dzieje i tempo nie zwalnia, zupełnie zapomnieliśmy podzielić się z Wami zdjęciami z tego dnia… Ale już nadrabiamy! 

Jeszcze raz ogromne podziękowania dla organizatorów – to była świetna inicjatywa i cieszymy się, że mogliśmy być jej częścią!

[Fotorelacja](https://www.facebook.com/FundacjaNadRzeka/posts/pfbid0334gYKchhfRztJdDcSUBEeE65TTYuo1xfQSh7xTQjjpsbgDGTnvxERVDNpGtXqJ7Gl)

<br>

<hr>

<br>

Posiedzieć w sali czasami też trzeba. Np. po to, aby dowiedzieć się czegoś ciekawego o historii miasta i regionu!

Tak jak w trakcie ostatnich zajęć z zakresu dziedzictwa kulturalnego, prowadzonych przez Weckwerth - turystyka BEZ FILTRÓW 

No, to teraz możemy już iść w świat i opowiadać o dziejach Miasta na 9 Wzgórzach!

[Fotorelacja](https://www.facebook.com/FundacjaNadRzeka/posts/pfbid02yBVSyiSRMwcqLdsVe74v5jvHEz5gjeUxNhPsEtr1fBQ7JymMzzBXahFLtGbKjfCil)

<br>

<hr>

<br>

Przez ostatnie kilka miesięcy, Bydgoszcz (czytaj: ekipa naszej Fundacji) przyjeżdżała do Chełmna. Jednak w ubiegłą niedzielę, rolę się odwróciły i to grupa naszych seniorów z klubu „SENIOR MOVIE: CHEŁMNO”, wpadła z wizytą do Bydgoszczy! 

Wspólnie zwiedziliśmy miasto, podziwiając przy okazji rozmach, z jakim zorganizowano tegoroczny „Ster na Bydgoszcz”, wdrapaliśmy się na taras widokowy Młynów Rothera, a także posililiśmy się w restauracji, tuż nad brzegiem pięknej Brdy. 

Gwoździem programu była jednakże wizyta w Operze Nova, gdzie wieczór uprzyjemnił nam balet „Carmen”! Wrażenia? Wyłącznie pozytywne!

Nasi drodzy Chełminianie! Odwiedzajcie nas częściej! Gościć Was jest prawdziwą przyjemnością! 

[Fotorelacja](https://www.facebook.com/FundacjaNadRzeka/posts/pfbid025pTYGaRF8wksMthhji27VbYk16C6wWU3WzWHetdLhr3CddoHGBBRwuoeFHdpHevcl)

<br>

<hr>

<br>

Filmowa uczta na początek upalnego lipca!

We wtorkowy wieczór udaliśmy się wraz z chełmińskimi seniorami do kinoteatru „Rondo”, na seans kultowego filmu „Amelia”, w reżyserii Jean-Pierre'a Jeuneta. Film, poza świetną fabułą i specyficznym humorem, znany jest także z pięknej ścieżki dźwiękowej, przygotowanej przez światowej sławy multiinstrumentalistę, Yanna Tiersena. Całość daje wręcz piorunujący efekt!

Wyszliśmy więc zadowoleni, choć z pewnym smutkiem, iż nasz projekt „SENIOR MOVIE: CHEŁMNO” powoli dobiega końca… 

[Fotorelacja](https://www.facebook.com/FundacjaNadRzeka/posts/pfbid0BRMn9W1pdSa2TGQXbhTjjEiogWrriDuWsvFzKCE24uKRZG9CwA6kpuL5siXrLDUXl)

<br>

<hr>

<br>

Każda, nawet najmniejsza możliwość przyłożenia ręki do zazieleniania miast naszego województwa, to dla nas wielka satysfakcja! Ostatnio takowa miała miejsce w Chełmnie, gdzie w ramach przedsięwzięcia „SENIOR MOVIE: CHEŁMNO”, w trzech punktach Miasta Zakochanych, wespół z seniorami dokonaliśmy nasadzeń kwiatów i ziół. 

Efekty zobaczycie choćby na Nowych Plantach, gdzie rozwija się prawdziwe „kwietne zagłębie”! No i świetnie!

Przy okazji dziękujemy za wsparcie p. wiceburmistrzowi miasta, Piotr Murawski, który sam zakasał rękawy i dołączył do naszej akcji. Szacuneczek!

[Fotorelacja](https://www.facebook.com/FundacjaNadRzeka/posts/pfbid02u2uG6UQ21BnP56nU6aV6X2WCeDD2dsBVz5DXFDntGPnTtn42pJHzKv4pTrFMtfH6l)

<br>

<hr>

<br>

Wszystko co dobre, szybko się kończy. Wszyscy znamy tę prawdę, a mimo to prędkość, z jaką upływa czas, za każdym razem nas zaskakuje.

Wydaje się, że dopiero co ruszyliśmy z projektem „SENIOR MOVIE: CHEŁMNO”, w ramach którego przeprowadziliśmy szereg warsztatów, wykładów, wycieczek oraz wyjść do instytucji kultury,  a już żegnamy się z jego uczestnikami! 

Zostaną dobre wspomnienia i nadzieja, że spotkamy się ponownie, w przyszłym roku…

Aby nieco osłodzić gorycz pożegnania, wrzucamy krótki film, podsumowujący przedsięwzięcie. Mamy nadzieję, że się Wam spodoba!

A wszystkim Uczestniczkom i Uczestnikom projektu składamy wielkie, wielkie podziękowania! Jesteście super!

[Wideo](https://www.youtube.com/watch?v=JwAi7GK7PRA)
