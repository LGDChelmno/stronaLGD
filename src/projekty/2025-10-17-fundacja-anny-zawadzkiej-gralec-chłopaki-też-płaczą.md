---
title: Fundacja Anny Zawadzkiej-Gralec Chłopaki też płaczą
description: >-
  undacja Anny Zawadzkiej-Gralec uprzejmie informuje, że otrzymała od  LGD
  Chełmno przy wsparciu Samorządu Województwa Kujawsko- Pomorskiego grant ze
  środków[...]
date: 2025-10-17T07:50:55.922Z
tags:
  - projekt
image: /assets/uploads/fundacja-anny-zawadzkiej-gralec-chlopaki-tez-placza.jpg
imageAlt: zdjęcie tytułowe
---
Fundacja Anny Zawadzkiej-Gralec uprzejmie informuje, że otrzymała od  LGD Chełmno przy wsparciu Samorządu Województwa Kujawsko- Pomorskiego grant ze środków Funduszy Europejskich dla Pomorza i Kujaw 2021-2027 w wysokości 75 500,00 zł,  na realizację projektu 7.1/2025/01/03/R „Chłopaki też płaczą” oraz ogłasza nabór do projektu.

Spotkanie rekrutacyjne: wtorek 23 września 2025 r, godz: 15:30, Chełmiński Inkubator Organizacji Pozarządowych, ul. Grudziądzka 36, Chełmno.

Projekt realizowany w ramach działania FEKP.07.01 „Przełamywanie stereotypów związanych z płcią”.

Dla kogo?: osoby dorosłe zamieszkujące miasto Chełmno, zajmujące się edukacją i pracą z dziećmi i młodzieżą nt. stereotypów płci i specyfiki potrzeb osób różnej płci w tym także przemocy rówieśniczej uwarunkowanej przekonaniami związanymi z płcią, dla 24 osób.

Cel ogólny projektu:

Podniesienie wiedzy i świadomości osób pracujących z dziećmi i młodzieżą na temat wpływu stereotypów płciowych oraz przemocy rówieśniczej wynikającej z przekonań związanych z płcią, a także wyposażenie ich w narzędzia do reagowania i profilaktyki.

Cel ten zakłada holistyczne podejście do edukacji równościowej, obejmujące diagnozę, edukację językową, cyfrową, przeciwdziałanie przemocy i tworzenie praktycznych materiałów edukacyjnych.

Zadania realizowane  w ramach projektu będą obejmowały następujące obszary tematyczne.

1 Rozpoczęcie i zakończenie projektu W ramach zadania planuje się 3 działania: Diagnoza;

Organizacja spotkania otwierającego projekt; Organizacja konferencji zamykającej projekt,.

2.Język-podstawowe narzędzie w zmianie stereotypów dotyczących płci. W ramach zadania cykl wykładów i warsztatów o charakterze edukacyjnym prowadzonych przez językoznawcę, poświęconych językowi, jako najprostszemu i zarazem najważniejszemu narzędziu przekazywania informacji i kształtowania stereotypów, w tym wyobrażeń związanych z płcią.

3. Internet - trzecie (obok rodziny i szkoły) środowisko rozwoju. W ramach tego zadania zajęcia warsztatowe skierowane do osób pracujących z dziećmi, a także dla opiekunów i rodziców prowadzone przez socjologa z Uniwersytetu Gdańskiego, który od 10lat prowadzi działania edukacyjne i badania naukowe w zakresie bezpieczeństwa dzieci i młodzieży w sieci, ze szczególnym uwzględnieniem zjawiska sekstingu

4. Przemoc rówieśnicza i co dalej? W ramach tego zadania cykl wykładów i zajęć warsztatowych prowadzonych przez lekarzy oraz przez psychologa. Celem zajęć będzie edukacja w zakresie biologii rozwoju płciowego człowieka oraz scharakteryzowanie zjawisk typowych dla okresu pokwitania ze szczególnym uwzględnieniem typowych dla tej grupy wiekowej eksperymentów oraz zachowań ryzykownych.

5. Opracowanie materiałów filmowych i programu profilaktycznego. Realizacja kilku krótkich filmów z wykładów i warsztatów przewidzianych w programie projektu. 

Filmu o zabójstwie 18-letniego gimnazjalisty w wyniku eskalacji nienawiści na tle narodowościowym, wyznaniowym i seksualnym. edukacyjnych.

Cele szczegółowe projektu:

1. Zidentyfikowanie potrzeb i wyzwań związanych ze stereotypami płciowymi i przemocą

rówieśniczą w środowisku szkolnym i społecznym. Poprzez diagnozę wstępną i spotkanie inauguracyjne określone zostaną rzeczywiste potrzeby i bariery w pracy z dziećmi i młodzieżą w kontekście równości płci.

2. Podniesienie kompetencji językowych uczestników w zakresie stosowania języka

równościowego. Poprzez warsztaty i działania edukacyjne pokazujące rolę języka w utrwalaniu lub przełamywaniu stereotypów płciowych, uczestnicy nauczą się świadomie kształtować przekaz edukacyjny.

3. Zwiększenie świadomości wpływu Internetu na kształtowanie postaw i tożsamości płciowej dzieci i młodzieży. Szkolenia i działania pomogą nauczycielom i pedagogom zrozumieć rolę Internetu jako środowiska rozwoju społecznego i emocjonalnego oraz jego potencjał (i zagrożenia) w zakresie stereotypizacji płci.

4. Wyposażenie uczestników w narzędzia rozpoznawania i przeciwdziałania przemocy rówieśniczej uwarunkowanej płcią. Szkolenia i scenariusze działania pomogą nauczycielom reagować na przemoc opartą na stereotypach płciowych oraz wspierać młodzież w budowaniu relacji opartych na równości i szacunku.

5. Stworzenie praktycznych materiałów edukacyjnych i programu profilaktycznego wspierającego działania równościowe w szkołach

Wskaźniki: 

Liczba osób objętych wsparciem w zakresie równości kobiet i mężczyzn - 24 os.

Ludność objęta projektami w ramach strategii zintegrowanego rozwoju terytorialnego - 24 os.

Liczba osób, które podniosły poziom wiedzy w zakresie równości kobiet i mężczyzn dzięki wsparciu w programie - 20 os. 

Całkowita wartość projektu wynosi 79 476,50 zł., z tego dofinansowanie z Funduszy Europejskich 75500,00 zł.
