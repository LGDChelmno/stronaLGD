---
title: Stowarzyszenie zwykłe Tacy Sami Klub Seniora - Folklorowa Przystań
description: >-
  RUSZAMY z nowym projektem - zapraszamy do rekrutacji!  Klub seniora –
  Folklorowa Przystań  projekt realizowany przez Stowarzyszenie zwykłe Tacy Sami
  w partnerstwie z Centrum Usług Społecznych w Chełmnie dawniej MOPS.[...]
date: 2025-10-16T09:36:43.598Z
tags:
  - projekt
image: /assets/uploads/stowarzyszenie-zwykle-tacy-sami-folklorowa-przystan.jpg
imageAlt: zdjęcie tytułowe
---
RUSZAMY z nowym projektem - zapraszamy do rekrutacji! 

Klub seniora – Folklorowa Przystań 

projekt realizowany  przez Stowarzyszenie zwykłe Tacy Sami w partnerstwie z Centrum Usług Społecznych w Chełmnie dawniej MOPS.

Projekt realizowany w ramach umowy o powierzenie grantu nr. 7.4/2025/02/KS – dofinansowanie projektu z UE - Fundusze Europejskie dla Kujaw i Pomorza 2021-2027, Priorytet: 7. Fundusze europejskie na rozwój lokalny, Działanie: FEKP.07.04 Wspieranie integracji społecznej. Działania projektowe realizowane za pośrednictwem LGD Chełmno i Samorządu Województwa Kujawsko – Pomorskiego.

Grupa docelowa: 15 osób powyżej 60. roku życia zamieszkujących Miasto Chełmno

Wartość projektu: 59 341,25 zł

Wysokość wkładu Funduszy Europejskich: 56 374,18 zł

W ramach projektu zaplanowano:

 1. Utworzenie Klubu Seniora 

\-  Celem utworzenia klubu będzie podniesienie aktywności społecznej, kulturalnej i fizycznej osób starszych narażonych na izolację społeczną. Klub będzie miejscem przyjaznym seniorom, dającym poczucie bezpieczeństwa i lokalnej wspólnoty, z empatyczną i kompetentną kadrą. W ramach klubu zostanie stworzona przestrzeń, w której będzie miejsce na wymianę doświadczeń i pomysłów na spędzanie wolnego czasu. W klubie każdy będzie miał równe prawo do wypowiedzi, decyzje podejmowane będą wspólnie, a relacje opierać się na wzajemnym szacunku  i tolerancji. Powyższe cele zrealizowane będą w okresie od 15.10.2025r. do 30.06.2026r. poprzez utworzenie Klubu Seniora dla 15 osób w wieku 60+.

 2. Warsztaty kreatywności i rozwoju zainteresowań:

\-  Warsztaty rękodzielnicze. 

Warsztaty rękodzielnicze obejmować będą tworzenie unikalnych przedmiotów z różnych materiałów takich jak papier, filc, tkaniny , elementy z tworzywa sztucznego i metali nierdzewnych.

Rękodzieło to aktywność, która rozwija zdolności manualne, pozwala seniorom na poznawanie nowych technik twórczych oraz wzmacnia poczucie sprawczości i kreatywności. Jest to również doskonała okazja do budowania więzi międzyludzkich poprzez wspólną pracę i wymianę pomysłów.

 3. Udział w kulturze i uwrażliwienie na sztukę:

\- Wyjazd UP do Wioski ginących zawodów. Działanie będzie realizowane w partnerstwie z CUS Chełmno. W ramach działań mających na celu rozwijanie świadomości kulturowej oraz uwrażliwienie na tradycyjne formy sztuki i rzemiosła,

 planuje się wyjazd edukacyjno-kulturowy do Wioski Ginących Zawodów – wyjątkowego miejsca, w którym rekonstruuje się realia dawnej polskiej wsi i prezentuje zanikające zawody rzemieślnicze. Podczas wyjazdu uczestnicy będą mieli okazję: - Zwiedzić skansen – plenerowe muzeum, w którym  prezentowane są oryginalne narzędzia, stroje oraz rekonstrukcje dawnych warsztatów pracy. - Wziąć udział w dwóch wybranych warsztatach rzemieślniczych. 

Wyjazd będzie nie tylko okazją do integracji, ale przede wszystkim do świadomego kontaktu z dziedzictwem kulturowym i rękodziełem. Poprzez aktywne uczestnictwo  w

 warsztatach, uczestnicy zyskają możliwość zrozumienia wartości pracy rąk ludzkich, tradycji przekazywanych z pokolenia na pokolenie oraz estetyki zakorzenionej w codziennym życiu naszych przodków.

\- Po inspirującym pobycie w Wiosce Ginących Zawodów, uczestnicy – seniorzy– zostaną zaproszeni na spotkanie refleksyjne pod hasłem „Śladami Tradycji – co przetrwało, co odeszło, co warto ocalić” zorganizowanym przez CUS Chełmno. Celem wydarzenia będzie wspólne podzielenie się przeżyciami, emocjami oraz refleksją nad wartością dawnych zawodów, tradycji i dziedzictwa kulturowego, utrwalenie doświadczeń zdobytych podczas wyjazdu, integracja uczestników wokół wspólnego przeżycia, aktywizacja pamięci i wspomnień związanych z dawnym rzemiosłem   i życiem codziennym, budowanie więzi międzypokoleniowych poprzez wspólne rozmowy o tradycji.

  4. Zdrowie - edukacja zdrowotna

\- W ramach zadania zaplanowano zorganizowanie  „Warsztatów arteterapii” pod nazwą „Legendy naszych serc” oraz jedno wspólne spotkanie międzypokoleniowe.   Po zakończeniu prac nad książką zostanie zorganizowane uroczyste spotkanie dzieci i seniorów .Warsztaty arteterapii  będą cyklem zajęć twórczych dla grupy seniorów, podczas których uczestnicy będą opracowywać książkę z legendami stworzonymi przez przedszkolaków w ramach konkursu międzypokoleniowego.

Zajęcia Arteterapeutyczne dają możliwość wyrażenia emocji, poprawiają samopoczucie i pomagają w budowaniu wewnętrznej równowagi. Tworzenie książki to działanie pełne sensu, które wzmacnia psychicznie. Aktywność twórcza i stymulacja poznawcza: Praca nad książką to świetna forma aktywności intelektualnej i artystycznej, która angażuje pamięć, logiczne myślenie, wyobraźnię        i motorykę.

 5. Rozwój tożsamości lokalnej. 

\-  Celem warsztatów folklorystycznych jest przybliżenie uczestnikom bogactwa polskiej kultury ludowej poprzez wspólne śpiewanie, muzykowanie, naukę przyśpiewek, poznawanie zwyczajów, tańców i tradycji z różnych regionów Polski.

Zwieńczeniem warsztatów będzie zorganizowanie w partnerstwie z Centrum Usług Społecznych w Chełmnie dawniej MOPS Biesiady Folklorystycznej, będącej formą prezentacji zdobytych umiejętności oraz świętem lokalnej kultury i integracji międzypokoleniowej.

Podsumowanie

Proponowane działania bezpośrednio odpowiadają na potrzeby seniorów związane z poprawą  zdrowia fizycznego i psychicznego oraz przeciwdziałaniem izolacji społecznej. Udział w projekcie wzmacnia poczucie sprawczości, podnosi samoocenę i daje seniorom możliwość twórczego i aktywnego spędzenia czasu w gronie rówieśników.

[Plakat](https://www.facebook.com/permalink.php?story_fbid=pfbid02qKKmvHfi7uAGRDY3qp3RyksvN59Ux4kwAhrz4vc1dvKgd8Sfmdkazzg8DJ5tzDhTl&id=100068678645885)

<br>

<hr>

<br>

Nabór do projektu "Klub seniora - Folklorowa Przystań"

[Plakat](https://www.facebook.com/permalink.php?story_fbid=pfbid02NX9wntPteiEsZ4oNBC8PLkDKCYPehEhSXK1USxwHUdacrYZcfF2GNNEao5FNwcAyl&id=100068678645885)
