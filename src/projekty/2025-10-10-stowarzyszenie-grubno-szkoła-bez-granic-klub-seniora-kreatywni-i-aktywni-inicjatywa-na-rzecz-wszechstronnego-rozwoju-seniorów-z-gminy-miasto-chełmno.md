---
title: >-
  Stowarzyszenie Grubno - Szkoła bez Granic Klub Seniora "Kreatywni i Aktywni" -
  inicjatywa na rzecz wszechstronnego rozwoju seniorów z gminy miasto Chełmno
description: "Klub Seniora intensywnie rozpoczął swoją działalność! \U0001F642  Przedstawiamy kilka ujęć z zajęć z muzykoterapii  Projekt Klub Seniora \"Kreatywni i Aktywni\" - inicjatywa na rzecz wszechstronnego rozwoju seniorów z gminy miasto Chełmno umowa nr 7.4/2024/08/KS realizowany jest przez Stowarzyszenie[...]"
date: 2025-10-10T07:07:12.391Z
tags:
  - projekt
image: /assets/uploads/klub-seniora-krearywni-aktywni-stowarzyszenie-grubno.jpg
imageAlt: zdjęcie tytułowe
---
Klub Seniora intensywnie rozpoczął swoją działalność! 🙂 

Przedstawiamy kilka ujęć z zajęć z muzykoterapii

Projekt Klub Seniora "Kreatywni i Aktywni" - inicjatywa na rzecz wszechstronnego rozwoju seniorów z gminy miasto Chełmno umowa nr 7.4/2024/08/KS realizowany jest przez Stowarzyszenie Grubno – Szkoła bez Granic w ramach LSR na lata 2023-2029 dla obszaru działania Lokalnej Grupy Działania Chełmno, w ramach Programu Fundusze Europejskie dla Kujaw i Pomorza na lata 2021-2027, Priorytet FEKP.07 FUNDUSZE EUROPEJSKIE NA ROZWÓJ LOKALNY, FEKP.07.04 Wspieranie integracji społecznej. Beneficjent projektu grantowego "Aktywizacja i włączenie społeczne seniorów” Stowarzyszenie Lokalna Grupa Działania Chełmno przy wsparciu Samorządu Województwa Kujawsko- Pomorskiego.

Projekt obejmuje aktywizację i włączenie społeczne seniorów dla osób 60 + z miasta Chełmna poprzez tworzenie i funkcjonowanie klubów seniora i inne działania mające na celu wsparcie i integrację osób starszych.

W ramach projektu przewidziano:

1. Zajęcia gimnastyczne i nordic walking –15 godz.

2. Warsztaty kreatywne (warsztaty czekoladowe, zajęcia kosmetologiczne warsztaty: „Wiosenne Tradycje”, „Drugie Życie Ubrań: Kreatywne Przeróbki”, "Stwórz własne perfumy" – 32 godz.

3. Udział w kulturze i uwrażliwienie na sztukę: zajęcia z muzykoterapii – 9 godz., udział w Międzynarodowym Dniu Książki dla Dzieci, wyjazd do Filharmonii Pomorskiej.

4. Rozwój tożsamości lokalnej: cykl zajęć "ZakaMARKI Doliny Dolnej Wisły" – 16 godz.

[Fotorelacja](https://www.facebook.com/GrubnoBezGranic/posts/pfbid0hFnz81RtV7qfvbt2FSE44WWC1zzNBePjGjZTjCG6yr3bVoFutMSCTChsvpCCvSzel)

Działanie realizowane w ramach Umowy o warunkach i sposobie realizacji strategii rozwoju lokalnego kierowanego przez społeczność nr BSK.7161.25.6.2023 z dnia 12.12.2023 r. oraz zgodne z Umową o dofinansowanie projektu grantowego nr FEKP.07.04-IZ.00-0002/24, nr umowy „Aktywizacja i włączenie społeczne seniorów” UM_WR.433.3.127.2024. Dofinansowanie projektu przez UE. Program: Fundusze Europejskie dla Kujaw i Pomorza 2021-2027

<br>

<hr>

<br>

Czekolada na START‼️

Warsztatami czekoladowymi zainaugurowaliśmy działalność Klubu Seniora „Kreatywni i Aktywni”, który powstał dzięki grantowi pozyskanemu w ramach realizacji Lokalnej Strategii Rozwoju na lata 2023-2029 dla obszaru Stowarzyszenia Lokalna Grupa Działania Chełmno. 

[Fotorelacja](https://www.facebook.com/GrubnoBezGranic/posts/pfbid02LdqFZNRnUavuuSADqJYyNQ6bWMbcjB9h5xJ5pYpeKBwjxGJzMYHs821ARxG8Uidsl)

<br>

<hr>

<br>

Wiosna zawitała do nas na dobre – także w formie pięknych warsztatów!💐🌸🌺

Za nami wyjątkowe spotkanie w ramach Klubu Seniora, które odbyło się ze współudziałem mieszkańców DPS w Mgoszcz. Wspólnie tworzyliśmy wiosenne dekoracje z kwiatów – królowały wianki na drzwi, pełne kolorów i pozytywnej energii.😊

To był czas twórczego działania, rozmów i uśmiechu. Dziękujemy wszystkim uczestnikom za 

ten piękny dzień – takie chwile zostają z nami na długo!

[Fotorelacja](https://www.facebook.com/GrubnoBezGranic/posts/pfbid0MsNCmLgKzNY3QZ5vxKG9nVJod38Cix9G5NWkXpNdiERVBk9A2AwtU9GdZBXLjFNHl)

<br>

<hr>

<br>

Bezpieczni i świadomi seniorzy🚨

W klubie seniora „Kreatywni i Aktywni” odbyły się wyjątkowe zajęcia, które mogą uratować życie. Nasi uczestnicy mieli okazję nauczyć się podstaw pierwszej pomocy: od resuscytacji po pomoc w nagłych przypadkach. Nie zabrakło też rozmów o bezpieczeństwie domowym. Seniorzy poznali zasady ochrony przeciwpożarowej w domach i dowiedzieli się, jak ogromne znaczenie mają czujniki dymu i tlenku węgla.

[Fotorelacja](https://www.facebook.com/GrubnoBezGranic/posts/pfbid02Mq56pdHoDycnv4KuF2hEPHf5urQYtDBMGB9FsgzJA8EZzZvoUJ1M3daYR4q2Cu74l)

<br>

<hr>

<br>

Uczestniczki Klubu Seniora zadbały o siebie podczas wyjątkowych warsztatów perfumeryjnych i kosmetologicznych!

Pod okiem Moniki Sulej z Pudrove Natural Cosmetics seniorki odkrywały tajemnice olejków eterycznych i komponowały własne, unikalne zapachy. Z kolei Renata Nowakowska z RenovaSkin poprowadziła cykl spotkań kosmetologicznych, podczas których panie uczyły się pielęgnacji skóry twarzy i dłoni oraz korzystały z zabiegów regenerujących.

[Fotorelacja](https://www.facebook.com/GrubnoBezGranic/posts/pfbid0KRq6egYQphQgNSS32wcb1yJWkwewbQVurfoNVTNys4i1CZJQLG9uAGwujvqMHyTTl)

<br>

<hr>

<br>

Drugie Życie Ubrań – kreatywność w praktyce!

Za nami wyjątkowe warsztaty z Renatą Korszla-Silwer, podczas których stare ubrania zyskały zupełnie nowe oblicze! Panie z ogromnym zaangażowaniem projektowały i tworzyły aplikacje na koszulki i torby, wykorzystując m.in. . ploter do precyzyjnego wycinania kształtów.

To nie tylko sposób na odświeżenie garderoby, ale też świetna okazja do twórczego spędzenia czasu, wymiany inspiracji i nauki nowych technik. Dziury i plamy? Teraz to tylko pretekst do stworzenia czegoś pięknego i niepowtarzalnego!

[Fotorelacja](https://www.facebook.com/GrubnoBezGranic/posts/pfbid02xaSB6fAmMdANZsdcvmUwDezLpLDQn2dvenJVss6VgbT88PcMjUnRabRqb8e4pFCql)

<br>

<hr>

<br>

Czerwcowe wspomnienia z Dąbrowy Chełmińskiej

Seniorzy z Klubu „Kreatywni i Aktywni” spędzili magiczne przedpołudnie w tradycyjnej zagrodzie „Cztery pory roku w izbie przy piecu chlebowym”. To była prawdziwa podróż w czasie - do wsi, której już nie ma, do dzieciństwa pachnącego świeżym chlebem i ziołami.

Wśród fajansu z Włocławka, koronkowych serwet, polnych bukietów i zapachu pieczonych wafli sercowych z konfiturą - każdy poczuł się jak u babci na wakacjach. Były pyry z gzikiem, chłodnik z botwiną, wspólne śpiewanie, opowieści i mnóstwo śmiechu. A wszystko w klimacie, który koi duszę i budzi najpiękniejsze wspomnienia.

Dziękujemy Dolinie Dolnej Wisły za gościnność, ciepło i inspirację.

[Fotorelacja](https://www.facebook.com/GrubnoBezGranic/posts/pfbid0maecRY4Cx1yZ7ehKTTUjXiU7WQzHQHAuqRHaBczeMyyrQeY2vp2diTYEjcDc4PpDl)

<br>

<hr>

<br>

Nordic walking w lipcu z Klubem „Kreatywni i Aktywni”

W lipcu seniorzy z naszego klubu aktywnie spędzali czas na zajęciach nordic walking prowadzonych przez Wojciecha Dajewskiego. To była nie tylko dawka ruchu i zdrowia, ale też świetna okazja do zwiedzania Chełmna z przewodniczką Jadwigą Wesołowską. Dziękujemy za wspólne chwile pełne energii i ciekawostek o naszym pięknym mieście!

[Fotorelacja](https://www.facebook.com/GrubnoBezGranic/posts/pfbid036cKqaUWRctEidnhh4rsJrrP1ESHDjr7qticFhWzbCk8BwViZR88vntNAJ5bqEykql)
