---
title: Chełmińskie Stowarzyszenie Oświatowe Klub Młodzieżowy SIGMA CHEŁMNO
description: >-
  ✨ Zapraszamy do Klubu młodzieżowego Sigma Chełmno ✨  współfinansowany z EFS+ w
  ramach Działania 7.2 programu Fundusze Europejskie dla Kujaw i Pomorza na lata
  2021-2027  Formularz zgłoszeniowy  https://forms.gle/bWXPn9c9J32V6pVN7  Celem
  klubu jest podniesienie kompetencji[...]
date: 2025-10-16T07:49:43.349Z
tags:
  - projekt
image: /assets/uploads/chelminskie-stowarzyszenie-oswiatowe-sigma-chelmno.jpg
imageAlt: zdjęcie tytułowe
---
✨ Zapraszamy do Klubu młodzieżowego Sigma Chełmno ✨

współfinansowany z EFS+ w ramach Działania 7.2 programu Fundusze Europejskie dla Kujaw i Pomorza na lata 2021-2027 

Formularz zgłoszeniowy

https://forms.gle/bWXPn9c9J32V6pVN7

Celem klubu jest podniesienie kompetencji i umiejętności dzieci i młodzieży oraz zwiększenie ich szans edukacyjnych poprzez rozwijanie uzdolnień i zainteresowań poza edukacją formalną.

👉 Odbiorcy wsparcia  

Dzieci i młodzież uczące się, w wieku od 6 do 24 lat, zamieszkujące na terenie Chełmna.  

👉 Cel, zadania i oferta klubu  

Klub jest miejscem przyjaznym dzieciom i młodzieży, dającym poczucie bezpieczeństwa i lokalnej wspólnoty, z empatyczną i kompetentną kadrą. Klub tworzy edukacyjną przestrzeń, w której jest miejsce na wymianę doświadczeń, kontakty społeczne, a relacje opierają się na wzajemnym szacunku i tolerancji. Zajęcia odbywały się będą w Inkubatorze Organizacji Pozarządowych na ul. Grudziądzka 36, na Orliku i przestrzeni miasta.

Proponujemy wspieranie rozwoju dzieci i młodzieży w następujących obszarach dających kompetencje (uczestnik / uczestniczka wybiera jeden obszar) z:  

🎖Rozwój fizyczny: pierwsza pomoc przedmedyczna – 20 godzin, 

🎖Rozwój społeczny: rozwijanie kompetencji społecznych – 20 godzin,

🎖Rozwój kreatywności: robotyka z LEGO – 20 godzin.

oraz dwa dodatkowe z innych kategorii:

🏹Rozwój fizyczny: gry i zabawy na świeżym powietrzu, jazda na rowerze, podchody, survival i strzelanie – 20 godzin,

🤸‍♀️Rozwój społeczny: Fabryka pozytywnych emocji – 15 godzin, przygotowanie do przeciwdziałania przemocy rówieśniczej – 15 godzin,

🎨Rozwój kreatywności: Bajanie i tkanie – 20 godzin, twórcze odkrywanie – 20 godzin.

Zajęcia będą prowadzone w grupach 10 osobowych (robotyka dwie grupy po 5 osób). 

Zajęcia prowadzone będą metodą projektu, ucząc współpracy, dając możliwość zaangażowania się również w dodatkowe działania, takie jak: 

📱nagrywanie rolek promujących aktywność fizyczną i kluby sportowe na terenie Chełmna,

🤝organizację spotkania z seniorami pt. Jak poruszać się po drodze na hulajnodze?

🏵 przygotowanie wystawy projektów stworzonych na robotyce i wypracowanych w czasie spotkania z seniorami.

👉 Kadra  

Kadra zatrudniona w klubie to głównie pracownicy Szkoły Podstawowej nr 2 posiadający odpowiednie kwalifikacje w zależności od charakteru prowadzonych zajęć lub doświadczenie w pracy z dziećmi i młodzieżą.  

Osoba zatrudniona na stanowisku opiekuna posiada wykształcenie wyższe na kierunku: pedagogika i doświadczenie w pracy z dziećmi i młodzieżą.  

👉 Zasady funkcjonowania klubu  

Godziny funkcjonowania klubu będą dostosowane do potrzeb i możliwości uczestnictwa dzieci i młodzieży tj. popołudniami lub w sobotę. Rozpoczynamy w październiku 2025 – kończymy zajęcia w czerwcu 2026.  

Zajęcia w klubie są bezpłatne. 

Na zajęciach cyklicznych wymagana jest frekwencja na poziomie 70% (do frekwencji wlicza się udokumentowaną nieobecność z powodu choroby uczestnika). 

Każdy z uczestników musi posiadać aktualną pisemną zgodę (rodzica lub opiekuna prawnego) na uczestnictwo w zajęciach prowadzonych w klubie oraz zgodę na samodzielne powroty dziecka do domu.  

Klub zapewnia dzieciom i młodzieży możliwość korzystania z wyżywienia w postaci przekąsek, podwieczorków.

Uczestnik klubu zobowiązany jest do przestrzegania regulaminu klubu.  

Liczba uczniów szkół i placówek systemu oświaty prowadzących kształcenie ogólne objętych wsparciem - 30 os.

Liczba osób znajdujących się w niekorzystnej sytuacji, objętych wsparciem w ramach edukacji pozaformalnej - 30 os.

Ludność objęta projektami w ramach strategii zintegrowanego rozwoju terytorialnego - 30 os.

 Liczba uczniów, którzy nabyli kwalifikacje po opuszczeniu programu - 12 os.

Działanie realizowane w ramach Umowy o warunkach i sposobie realizacji strategii rozwoju lokalnego kierowanego przez społeczność nr BSK.7161.25.6.2023 z dnia 12.12.2023 r. oraz zgodne z Umową o dofinansowanie projektu grantowego nr FEKP.07.02-IZ.00-0015/25, nr umowy „Wsparcie edukacji dzieci i młodzieży” UM_WR.433.3.310.2025. Dofinansowanie projektu przez UE. Program: Fundusze Europejskie dla Kujaw i Pomorza 2021-2027
