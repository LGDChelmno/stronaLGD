---
title: UWAGA! Ważne wskazówki dla Wnioskodawców
description: >-
  W związku z zadawanymi pytaniami od potencjalnych wnioskodawców dotyczących
  zakupu środków trwałych LGD Chełmno informuje, iż w ramach projektów objętych
  grantami nie przewiduje się finansowania [...]
date: 2018-11-14T09:14:56+01:00
tags:
  - news
image: /assets/uploads/lgd.jpg
imageAlt: Zdjęcie tytułowe
---
W związku z zadawanymi pytaniami od potencjalnych wnioskodawców dotyczących zakupu środków trwałych LGD Chełmno informuje, iż w ramach projektów objętych grantami nie przewiduje się finansowania zakupu środków trwałych i cross-financingu.

<br>

W Generatorze Wniosków o Dofinansowanie w sekcji nr XI Budżet, podsekcja XI.I Budżet szczegółowy nie jest możliwe dodawanie pozycji w tabeli dotyczącej budżetu w wierszu środki trwałe. Osoby, które wcześniej zawarły takie informacje w swoim wniosku, proszone są o ponowne przeanalizowanie budżetu projektu.

<br>

LGD Chełmno zwraca również uwagę, iż w przypadku przewidzianych zakupów sprzętu (np. drukarka, laptop, tablica magnetyczna itp.), należy szczególnie zwrócić uwagę na to, do czego będzie wykorzystywany sprzęt. 

<br>

Przykład:

<br>

Zakup aparatu fotograficznego będzie kosztem administracyjnym ze względu na to, że zostanie on wykorzystywany do obsługi projektu. Z kolei zakup np. aparatu na zajęcia fotograficzne będzie kosztem merytorycznym, gdy bezpośrednio aparat będzie wykorzystywany przez uczestników. 

<br>

Jednocześnie przypominamy o załączeniu wszystkich załączników w wersji papierowej przy składaniu wniosku na projekt objęty grantem do biura LGD.

<br>

<br>

<br>

Stowarzyszenie Lokalna Grupa Działania Chełmno realizuje projekt „Wsparcie na rzecz kosztów bieżących i animacji” współfinansowanego w ramach Europejskiego Funduszu Społecznego, w ramach Regionalnego Programu Operacyjnego Województwa Kujawsko-Pomorskiego.



• Całkowita wartość projektu 284 545,49 zł,



• Całkowita wartość dofinansowania 270 318,19 zł,



• Wkład własny 14 227,30 zł
