---
title: Kampania promocyjna „Jedź i poznawaj!”
description: >-
  Zaproszenie na spotkanie z blogerami w ramach Kampanii promocyjnej „Jedź i
  poznawaj! Chełmno i Ziemia Chełmińska: ziemia gotyku – ziemia Kopernika”.
  Chełmno – miasto zakochanych® promuje [...]
date: 2023-10-03T08:25:32+02:00
tags:
  - news
image: /assets/uploads/ogloszenie.jpg
imageAlt: zdjęcie tytułowe
gallery:
  - caption: plakat
    image: /assets/uploads/kampania_promocyjna-768x543.png
---
Zaproszenie na spotkanie z blogerami w ramach

Kampanii promocyjnej „Jedź i poznawaj!

Chełmno i Ziemia Chełmińska: ziemia gotyku – ziemia Kopernika”. Chełmno – miasto zakochanych® promuje Konstelacje Dobrych Miejsc.

<br>

**Szanowni Państwo,**

<br>

Stowarzyszenie Lokalna Grupa Działania Chełmno wraz z Urzędem Miasta Chełmna serdecznie zaprasza na spotkanie z blogerami w ramach kampanii promocyjnej pt. „Jedź i poznawaj! Chełmno i Ziemia Chełmińska: ziemia gotyku – ziemia Kopernika”. Chełmno – miasto zakochanych® promuje Konstelacje Dobrych Miejsc.”, które odbędzie się w Chełmnie 5 października 2023 roku o godz. 10.00 w Inkubatorze Organizacji Pozarządowych G36, ul. Grudziądzka 36.

<br>

Naszymi gośćmi będą blogerzy Beata i Paweł Pomykalscy, podróżnicy, autorzy przewodników i książek podróżniczych (są m.in. autorami bestsellerowej książki „Polska z pomysłem. Miasta i miasteczka” oraz jej kontynuacji „Wioski i sielskie zakątki” oraz prowadzący popularny profil krajoznawczy na Facebooku: Adventum – konkretnie o podróżach (ponad 62 tysiące obserwujących), oraz profil na Instagramie: @beatapomykalska (ponad 12,5 tysiąca obserwujących).

<br>

Celem projektu jest realizacja kampanii promocyjnej w internecie, spotkanie z branżą turystyczną oraz współpraca przy organizacji wizyty studyjnej blogerów.

<br>

Dlatego, też zapraszamy Państwa na spotkanie z podmiotami działającymi w obszarze turystyki, regionalną i lokalną branżą turystyczną: przewodników, touroperatorów, Informacji Turystycznych; oraz przedstawicieli NGO i samorządów, działających w obszarze turystyki, promocji i kultury.

<br>

Spotkanie będzie stanowić okazję do poznania i zaprezentowania przez Państwo aktualnych propozycji i ofert turystycznych oraz otwartej wymiany poglądów na ich temat oraz wskazania kierunków wspólnej promocji, natomiast wizyta studyjna blogerów będzie okazją do promocji Chełmna i Ziemi Chełmińskiej, posiadającej niezwykłe zabytki gotyckie zarówno świeckie jak i sakralne oraz ścisłe związki z Mikołajem Kopernikiem, jako atrakcyjnej pod względem turystycznym części województwa kujawsko-pomorskiego. W roku 550 – rocznicy urodzin Mikołaja Kopernika kampania pozwoli na przybliżenie Szlaku Kopernikowskiego oraz nieznanych lub bardzo słabo znanych związków Mikołaja Kopernika z Chełmnem i obszarem Ziemi Chełmińskiej, położoną w części Doliny Dolnej Wisły.

<br>

Liczymy na Państwa współpracę podczas wizyty blogerów, m.in. poprzez udział w spotkaniu, oraz że zaowocuje ona powstaniem ciekawego materiału promującego Ziemię Chełmińską jako ziemię gotyku i Kopernika. Jest to doskonała okazja do atrakcyjnego pokazania turystom uroku miejsc położonych na tym terenie oraz budowania sieci współpracy na obszarze Ziemi Chełmińskiej.

<br>

Zgłoszenia prosimy przesyłać do 04.10.2023 roku na adres Wyslij e-mail na adres:lgdchelmno@wp.pl lub telefonicznie kom. 501 388 474 lub kom. 500-149-366.

<br>

Miejsce realizacji projektu dostosowane jest dla osób z niepełnosprawnościami.

<br>

Serdecznie zapraszamy!

<br>

Zadanie dofinansowano z budżetu Samorządu Województwa Kujawsko-Pomorskiego.
