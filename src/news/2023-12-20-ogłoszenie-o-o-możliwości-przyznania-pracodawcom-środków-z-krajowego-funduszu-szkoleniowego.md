---
title: >-
  Ogłoszenie o o możliwości przyznania Pracodawcom środków z Krajowego Funduszu
  Szkoleniowego
description: '                                                                                                                 Chełmno, dnia 18.07.2017 r.   CAZ-9475/4/SC/17   OGŁOSZENIE Starosta [...]'
date: 2017-07-18T07:33:21+02:00
tags:
  - news
image: /assets/uploads/lgd.jpg
imageAlt: zdjęcie tytułowe
gallery:
  - image: /assets/uploads/pup-18.07-1.bmp
---
## OGŁOSZENIE

<br>

Starosta Powiatu Chełmińskiego

informuje, o możliwości przyznania Pracodawcom środków z Krajowego Funduszu Szkoleniowego na finansowanie działań obejmujących kształcenie ustawiczne pracowników i pracodawcy

<br>

Środki Krajowego Funduszu Szkoleniowego są adresowane do pracodawców i pracowników. Celem jest pomoc w przekwalifikowaniu, uzyskaniu umiejętności, kwalifikacji lub uprawnień zawodowych pracodawców oraz osób pracujących i zapobieganie utracie zatrudnienia. 

<br>

1. Kształcenie ustawicznego pracowników i pracodawcy oznacza, że środki Krajowego Funduszu Szkoleniowego zwane dalej środki KFS, można przeznaczyć na:                                                                                        

* określenie potrzeb pracodawcy w zakresie kształcenia ustawicznego w związku z ubieganiem się   o sfinansowanie tego kształcenia ze środków KFS,
* kursy i studia podyplomowe realizowane z inicjatywy pracodawcy lub za jego zgodą,
* egzaminy umożliwiające uzyskanie dyplomów potwierdzających nabycie umiejętności, kwalifikacji lub uprawnień zawodowych,
* badania lekarskie i psychologiczne wymagane do podjęcia kształcenia lub pracy zawodowej po ukończonym kształceniu,
* ubezpieczenie od następstw nieszczęśliwych wypadków w związku z podjętym kształceniem.

<br>

W 2017 roku środki Krajowego Funduszu Szkoleniowego będą przyznawane zgodnie z ustalonymi przez Ministra Rodziny, Pracy i Polityki Społecznej priorytetami wydatkowania środków KFS i  mogą być przeznaczone na:

<br>

1) Wsparcie zawodowego kształcenia ustawicznego, tj. pozostającego w bezpośrednim związku z branżą lub zawodem, mającego na celu uzyskanie lub uaktualnienie kompetencji do celów zawodowych, w sektorach: przetwórstwo przemysłowe, transport i gospodarka magazynowa oraz opieka zdrowotna i pomoc społeczna.

<br>

2) Wsparcie zawodowego kształcenia ustawicznego w zidentyfikowanych w danym powiecie lub województwie zawodach deficytowych – barometrzawodow.pl.

<br>

3) Wsparcie kształcenia ustawicznego osób, które mogą udokumentować wykonywanie przez co najmniej 15 lat prac w szczególnych warunkach lub o szczególnym charakterze, a którym nie przysługuje prawo do emerytury pomostowej. 

<br>

2.  W ramach Krajowego Funduszu Szkoleniowego, na wniosek Pracodawcy, na podstawie umowy Starosta może przyznać środki na sfinansowanie kosztów kształcenia ustawicznego pracowników   i pracodawcy w  wysokości :

<br>

   a) 80% wysokości kosztów kształcenia ustawicznego pracowników i pracodawców, nie więcej jednak niż 300% przeciętnego wynagrodzenia w danym roku na jednego uczestnika.

<br>

Wkład własny wnoszony przez Pracodawcę wynosi 20% wysokości kosztów kształcenia ustawicznego pracowników i pracodawców.

<br>

  b) 100% wysokości kosztów kształcenia ustawicznego pracowników i pracodawców,  nie więcej jednak niż 300% przeciętnego wynagrodzenia w danym roku na jednego uczestnika – w odniesieniu do mikroprzedsiębiorców.

<br>

(mikroprzedsiębiorca oznacza to przedsiębiorcę, który zatrudnia mniej niż 10 pracowników i którego roczny obrót lub całkowity bilans roczny nie przekracza 2 mln. euro).

<br>

   c) Przy wyliczaniu wkładu, o którym mowa w pkt 2 a uwzględnia się wyłączne koszty samego kształcenia ustawicznego. Nie uwzględnia się pozostałych kosztów, jakie ponosi pracodawca w związku z udziałem pracowników w kształceniu ustawicznym np. wynagrodzenie za godziny nieobecności w pracy w związku z uczestnictwem w zajęciach, kosztów delegacji w przypadku konieczności dojazdu na zajęcia itp.

<br>

3. Mając na względzie zasady racjonalności i gospodarności przy wydatkowaniu środków publicznych, Pracodawca powinien planować wydatki w sposób celowy i oszczędny z zachowaniem zasad:

<br>

 a) uzyskiwania najlepszych efektów z danych nakładów,

<br>

b)optymalnego doboru metod i środków służących osiągnięciu założonych celów w sposób umożliwiający terminową realizację zadań w wysokościach i terminach wynikających z wcześniej zaciągniętych zobowiązań.

<br>

4. W ramach Krajowego Funduszu Szkoleniowego:

<br>

– może być sfinansowane kształcenie ustawiczne , które rozpocznie się wyłącznie w 2017r.

<br>

– nie może być sfinansowane kształcenie ustawiczne, które rozpoczęło się  przed złożeniem  wniosku i podpisaniem umowy o przyznanie środków z KFS.
