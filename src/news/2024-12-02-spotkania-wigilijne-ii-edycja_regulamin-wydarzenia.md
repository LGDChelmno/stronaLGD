---
title: Spotkania Wigilijne II Edycja_Regulamin Wydarzenia
description: >-
  Oto kolejna atrakcja z okazji świąt proponowana przez LGD Chełmno i
  Grudziądzka 36. Tak jak rok temu przygotujemy dla Was wystrojoną salę
  kominkową na zorganizowanie spotkania wigilijnego. Oferta będzie dostępna w
  dniach 09.12.2024 - 20.12.2024, a zapewniamy Wam: - bezpłatny dostęp do sali;
  - salę przygotowaną specjalnie na świąteczny klimacie[...]
date: 2024-12-02T12:17:19.382Z
tags:
  - news
  - glowna
image: /assets/uploads/spotkania wigilijne.jpg
imageAlt: Spotkania Wigilijne II Edycja
gallery:
  - image: /assets/uploads/projekt bez nazwy.png
---
## <HR>Ho! Ho! Ho!<HR>



Oto kolejna atrakcja z okazji świąt proponowana przez LGD Chełmno i Grudziądzka 36. Tak jak rok temu przygotujemy dla Was wystrojoną salę kominkową na zorganizowanie spotkania wigilijnego. Oferta będzie dostępna w dniach 09.12.2024 - 20.12.2024, a zapewniamy Wam:

\- bezpłatny dostęp do sali;

\- salę przygotowaną specjalnie na świąteczny klimacie w najstarszej, zabytkowej kamienicy w Naszym pięknym Chełmnie, razem z choinką świąteczną i ozdobnym kominkiem;

\- bezpłatny dostęp do stołów i krzeseł.



Po Waszej stronie leży zorganizowanie sobie cateringu i naczyń do przeprowadzenia Wigilii. Nie jesteśmy w stanie Wam tego dostarczyć.

<HR>

Regulamin Spotkań Wigilijnych 09.12.2024 - 20.12.2024

1.	Spotkania Wigilijne (dalej Wydarzenie) odbywa się w dniach od 09.12. do 20.12.2023 r.

– 09.12., w godzinach 8.00-15.30

– 10.12., w godzinach 8.00-15.30

– 11.12., w godzinach 8.00-16.30

– 12.12., w godzinach 8.00-15.30

– 13.12., w godzinach 8.00-15.30

– 16.12., w godzinach 8.00-15.30

– 17.12., w godzinach 8.00-15.30

– 18.12., w godzinach 8.00-16.30

– 19.12., w godzinach 8.00-17.00

– 20.12., w godzinach 8.00-17.00



2.	Spotkania Wigilijne odbywają się w Chełmińskim Inkubatorze Organizacji Pozarządowych, ul. Grudziądzka 36, 86-200 Chełmno, sala kominkowa (dalej G36). Sala Kominkowa – pomieszczenie o pow. 50,0 m2 , zlokalizowane na II piętrze Kamienicy, wyposażone w fotele, kanapy, stoliki, klimatyczny kominek, strefę Bookcrossingu – Uwalniamy książki, małe zaplecze socjalne, dające możliwość integracji w kameralnej przestrzeni poddasza zabytkowego obiektu.



3.	Organizatorem akcji „Spotkania Wigilijne” jest Stowarzyszenie Lokalna Grupa Działania Chełmno (dalej Organizator), Grudziądzka 36, 86-200 Chełmno.



4.	Zapisy do organizacji Spotkań Wigilijnych przyjmujemy:

– telefonicznie lub SMS pod numerem: 517 398 043 lub 501 388 474

– na adres e-mail: lgdchelmno@wp.pl

– osobiście w biurze LGD Chełmno, ul. Grudziądzka 36, w godzinach pracy biura, tj. od 7.15 do 15.15.



5.	Podczas zapisów należy podać:

– nazwę grupy zorganizowanej;

– sugerowany termin spotkania;

– czas trwania spotkania wigilijnego;

– ilość osób;

– imię i nazwisko osoby odpowiedzialnej za grupę;

– adres e-mail.



6.	Organizator powiadamia o dokonaniu lub odrzuceniu rezerwacji najpóźniej w okresie 1 dnia roboczego tymi samymi kanałami co zapisy.



UWAGA: Salę można rezerwować jednocześnie dla maksymalnie 20 – 25 osób.



7.	Regulamin kierowany jest do wszystkich grup zorganizowanych oraz indywidualnych osób, które w czasie trwania Spotkań Wigilijnych będą przebywać na terenie Chełmińskiego Inkubatora Organizacji Pozarządowych, ul. Grudziądzka 36, 86-200 Chełmno. Każda osoba przebywająca na tym terenie w czasie trwania Spotkań Wigilijnych zobowiązana jest stosować się do postanowień niniejszego Regulaminu.



8.	Celem niniejszego Regulaminu jest przedstawienie oferty Organizatora, ich zasad, oraz zapewnienie bezpieczeństwa Wydarzenia poprzez określenie zasad zachowania się grup zorganizowanych (dalej Uczestnicy) obecnych podczas wydarzenia i korzystania przez nie z terenu, na którym przeprowadzane jest wydarzenie.



9.	Przez grupy zorganizowane rozumie się:

– organizacje pozarządowe;

– jednostki samorządu terytorialnego i instytucje im podległe;

– grupy nieformalne działające przy podmiocie prawnym.



10.	W ramach Spotkań Wigilijnych Organizator zapewnia:

\- bezpłatny dostęp do sali;

\- salę przygotowaną specjalnie w świątecznym klimacie w najstarszej, zabytkowej kamienicy w Naszym pięknym Chełmnie, razem z choinką świąteczną i ozdobnym kominkiem;

\- bezpłatny dostęp do stołów i krzeseł.

UWAGA: Organizator zapewnia miejsce z wystrojem świątecznym do organizacji spotkań wigilijnych, z kolei nie zapewnia naczyń i cateringu podczas spotkań wigilijnych. Catering leży po stronie podmiotów wskazanych w pkt. 7.



11.	Uczestnicy zobowiązują się do korzystania z oferty i gadżetów zgodnie z ich przeznaczeniem, nie niszczenia ich, nie wynoszenia poza teren wydarzenia.



12.	Pełną odpowiedzialność za przebieg wydarzenia realizowanego w wynajętym pomieszczeniu ponosi organizacja lub osoba, odpowiedzialna za użytkowanie pomieszczenia. Uczestnicy korzystający z sali mają obowiązek pozostawić salę i teren wokół sali w takim stanie, w jakim został mu udostępniony.



13.	Uczestnicy są zobowiązani do przestrzegania ustalonych godzin spotkania wigilijnego (zarezerwowany czas obejmuje okres przygotowania pomieszczenia oraz posprzątania po odbytym spotkaniu wigilijnym). W uzasadnionych przypadkiem istnieje możliwość wydłużenia godzin "Spotkań Wigilijnych".



14.	Osoby niepełnoletnie uczestniczą w wydarzeniu na wyłączną odpowiedzialność osób dorosłych, które sprawują nad nimi pieczę w trakcie wydarzenia.



15.	Prawa małoletnich Uczestników oraz obowiązki personelu Organizatora wobec małoletnich przebywających w siedzibie Organizatora zostały opisane w Standardach Ochrony Małoletnich Stowarzyszenia Lokalna Grupa Działania Chełmno przyjętych przez Zarząd Organizatora na podstawie Ustawy o przeciwdziałaniu zagrożeniom przestępczością o tle seksualnym i ochronie małoletnich. Standardy stanowią załącznik nr 1 do niniejszego Regulaminu.



16.	Organizator może odmówić wstępu na teren wydarzenia każdej osobie zakłócającej ład i porządek publiczny, jak również będącej pod wpływem alkoholu lub środków psychoaktywnych.

17.	W przypadku zakłócania ładu i porządku publicznego Organizator może wezwać uczestnika wydarzenia do właściwego za-chowania się, a w przypadku dalszego łamania zasad uczestnictwa w wydarzeniu, wezwać do opuszczenia przez niego terenu wydarzenia i zastosować wszelkie dostępne środki, celem wyegzekwowania powyższego żądania.



18.	Udział w wydarzeniu jest jednoznaczny z wyrażeniem zgody na wykorzystanie wizerunku w celach dokumentacyjnych i promocyjnych Organizatora, zgodnie z art. 81 ust. 1 Ustawy z dnia 4 lutego 1994 roku o prawie autorskim i prawach pokrewnych, na podstawie art. 6 ust. 1 lit. a Rozporządzenia Parlamentu Europejskiego i Rady UE 2016/679 o ochronie danych osobowych z dnia 27 kwietnia 2016 r. (RODO). Wyrażenie zgody jest jednoznaczne z tym, iż fotografie mogą zostać umieszczone na stronie internetowej oraz wykorzystane w materiałach promocyjnych i publikacjach oraz w serwisach społecznościowych (np. Facebook). Uczestnik tym samym zrzeka się wszelkich roszczeń (istniejących i przyszłych), w tym również o wynagrodzenie względem Organizatora, z tytułu wykorzystywania wizerunku na potrzeby określone w regulaminie.



19.	Administratorem Twoich danych jest Stowarzyszenia Lokalna Grupa Działania Chełmno, z siedzibą w Chełmnie przy ul. Grudziądzkiej 36, 86-200 Chełmno. Pracuje dla nas także osoba, która jest odpowiedzialna za to, aby dane Uczestników były bezpieczne. Jest to Inspektor Ochrony Danych – Jarosław Zima, z którym jest możliwy kontakt pod numerem: 507 195 731.



20.	Udział w wydarzeniu jest równoznaczny z akceptacją przez Uczestników niniejszego Regulaminu.
