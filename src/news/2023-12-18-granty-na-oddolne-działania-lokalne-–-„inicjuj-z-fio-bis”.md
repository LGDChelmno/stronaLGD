---
title: Granty na oddolne działania lokalne – „Inicjuj z FIO bis”
description: >-
  Ośrodek TŁOK i Towarzystwo Rozwoju Gminy Płużnica przyznają granty do 5 tys.
  zł dla nieformalnych grup i młodych organizacji pozarządowych z województwa
  kujawsko-pomorskiego, które chcą działać [...]
date: 2017-02-17T11:59:18+01:00
tags:
  - news
image: /assets/uploads/lgd.jpg
imageAlt: zdjęcie tytułowe
---
Ośrodek TŁOK i Towarzystwo Rozwoju Gminy Płużnica przyznają granty do 5 tys. zł dla nieformalnych grup i młodych organizacji pozarządowych z województwa kujawsko-pomorskiego, które chcą działać na rzecz lokalnej społeczności i najbliższego otoczenia.

<br>

Mieszkańcy województwa, którzy mają pomysł na ciekawe wydarzenie, chcą zorganizować w sąsiedztwie warsztaty, spotkania integracyjne, wyjazdy, zajęcia sportowe itp. – mogą aplikować o grant, jeśli uda im się zebrać grupę minimum 3 osób, które zajmą się koordynacją działań, i wypełnią wniosek projektowy, opisując m.in. przydatność projektu dla społeczności lokalnej.

<br>

Granty mają pomóc w zwiększeniu aktywności społecznej mieszkańców województwa, umożliwić im podejmowanie wspólnych działań w obrębie sąsiedztwa, osiedla, wsi, miejscowości itp. Grupa seniorów z dotacji może sfinansować np. zajęcia ruchowe czy artystyczne; grupa rodziców – warsztaty dla dzieci; osoby zainteresowane fotografią – warsztaty fotograficzne itd.

<br>

Nabór wniosków o grant potrwa do 17.03. 2017 roku. Wniosek do wypełnienia można pobrać na stronach Przejdź do: www.tlok.pl iPrzejdź do: www.trgp.org.pl.

<br>

DLA KOGO GRANTY?

* Dla grup nieformalnych – składających się z min. 3 osób
* Dla grup samopomocowych – sąsiedzkich, osiedlowych itp.
* Dla młodych organizacji pozarządowych – działających nie dłużej niż trzy lata

<br>

Grupy nieformalne i samopomocowe mogą przeznaczyć dotację na realizację działań w każdej ze sfer pożytku publicznego m.in. kultury, sportu, ekologii, wspierania rozwoju wspólnot i społeczności lokalnych, działania na rzecz seniorów, wypoczynku dzieci i młodzieży itp.

<br>

Młode organizacje pozarządowe – oprócz działań w sferze pożytku publicznego – mogą z dotacji sfinansować również sprzęt związany z obszarem swojej działalności, wyposażenie biurowe, adaptację lokalu, podniesienie kwalifikacji pracowników/wolontariuszy organizacji, opracowanie merytorycznych planów rozwoju itp.

<br>

Granty są przyznawane w ramach projektu „Inicjuj z FIO bis” dofinansowanego ze środków Programu Fundusz Inicjatyw Obywatelskich.

<br>

OPERATORZY GRANTÓW w województwie kujawsko-pomorskim:

* Stowarzyszenie Kujawsko-Pomorski Ośrodek Wsparcia Inicjatyw Pozarządowych TŁOK – powiaty: toruński, golubsko-dobrzyński, rypiński, lipnowski, aleksandrowski, radziejowski, inowrocławski, włocławski, mogileński, bydgoski
* Towarzystwo Rozwoju Gminy Płużnica – powiaty: brodnicki, wąbrzeski, grudziądzki, chełmiński, świecki, tucholski, sępoleński, nakielski, żniński.

<br>

Zapraszamy na spotkania informacyjne, szczegóły na Przejdź do: www.tlok.pl

<br>

<br>

Więcej informacji:

<br>

Joanna Kamińska

<br>

Stowarzyszenie Kujawsko-Pomorski Ośrodek Wsparcia Inicjatyw Pozarządowych TŁOK

*    Sukiennicza 6/2, 87-100 Toruń
* tel. 797-656-053, e-mail Wyslij e-mail na adres:fio.bis@tlok.pl
