---
title: >-
  Relacja z Festiwalu 9-Hills i szkolenia dla pracowników Biura i Członków
  Zarządu "Efektywna współpraca z partnerami z obszaru LSR"
description: >-
  W Chełmnie nie ma tak niezwykłego i osobliwego wydarzenia co Festiwal
  Perspektywy - 9 Hills Festival. Po dziewięciu edycjach każda z muz mitologii
  greckiej została wysławiona, w tym roku adorowano muzę Poezji Miłosnej,
  Erato.  Dziękujemy wszystkim organizatorom i wolontariuszom za zaangażowanie i
  ciężką pracę w wypromowaniu tak cudownego wydarzenia, z wyjątkowo
  innowacyjnymi pomysłami, prężną operatywnością w aktywizowaniu [...]
date: 2024-09-18T07:29:53.309Z
tags:
  - news
image: /assets/uploads/relacjafestiwal.jpg
imageAlt: zdjecie tytyłowe
---
W Chełmnie nie ma tak niezwykłego i osobliwego wydarzenia co Festiwal Perspektywy - 9 Hills Festival. Po dziewięciu edycjach każda z muz mitologii greckiej została wysławiona, w tym roku adorowano muzę Poezji Miłosnej, Erato.  Dziękujemy wszystkim organizatorom i wolontariuszom za zaangażowanie i ciężką pracę w wypromowaniu tak cudownego wydarzenia, z wyjątkowo innowacyjnymi pomysłami, prężną operatywnością w aktywizowaniu mieszkańców Chełmna i turystów oraz niewątpliwymi dobrymi praktykami w przygotowaniu, organizowaniu i realizacji wydarzenia. Z wielką niecierpliwością czekamy na kolejny rok.

LGD Chełmno w ramach festiwalu przeprowadziło dla Zarządu i pracowników biura, zgodnie z Planem szkoleń na nową perspektywę, szkolenie pt. "Efektywna współpraca z partnerami z obszaru LSR". Z uwagi na swój specyficzny charakter nie spędziliśmy czasu zamknięci w biurze, ale braliśmy udział w poszczególnych podwórkach festiwalowych, przy okazji informując również o naszych przedsięwzięciach oraz zapraszając na spotkanie informacyjno-konsultacyjne. LGD Chełmno użyczyło na organizację podwórek sprzęt, którym dysponuje.

LGD Chełmno m. in. było obecne na podwórkach i strefach:

Planszówki ze smokami: Klub Fantastyki "Nine Dragons"; prężnie rozpoczął swoją działalność w czerwcu, a za swój cel postawił szerzenie wszelkiego rodzaju zainteresowanie kulturą o tematyce fantasy (książki, filmy, planszówki, gry, larpy, RPG) i oderwanie ludzi od smutnego życia przed telewizorem czy komputerem. Gratulujemy owocnego rozpoczęcia swojej działalności, dynamicznego zwiększania uczestników Klubu i wprowadzenia w życie Chełmna niesamowitej i "smoczej" atmosfery.

Najpiękniejszy widok na Świecie: w Bramce Grudziądzkiej można było obejrzeć kilkominutową animację stworzoną przez Antoniego Ośmiałowskiego. Przedstawiała ona kilka znanych obiektów Chełmna w nietypowych miejscach. Gratulujemy niezrównanego talentu do tworzenia animacji i wyśmienitego odwzorowania obiektów kultury.

Oczarowani miłością: podwórko sensoryczne poprowadzone przez Stowarzyszenie Przybij Piątkę w Chełmnie, będącego Członkiem LGD Chełmno. Również jedna z Bram Czasu, na której zorganizowano pokazy sensoryczne, gdzie można było się zrelaksować i "nakarmić zmysły". Gratulujemy długotrwałej działalności i magii inspirującej zmysły w trakcie pokazów.

Papierowe miasteczko: jedna z Bram Czasu na ul. Grudziądzkiej, gdzie m. in. można było posiedzieć wśród domków z papieru. Gratulujemy oryginalnej kreatywności i nowoczesnego wykonania.

Przystanek odlotowa Dworcowa: dosłownie i w przenośni "odlot" zorganizowany przez Członka LGD Chełmno, Kinga Kułakowska . Przedstawiono sprzęt paralotniowy oraz zaprezentowano widoki Chełmna z lotu ptaka, a czas umilili liczni muzycy. Było również wielkie łoże gotowe na ludzi, którzy potrzebowali trochę odpoczynku. Gratulujemy zjawiskowego przedstawienia Naszego Miasta i niebywałego hobby.

Podwórko Rydygiera: prawdziwe "Boom" festiwalu zorganizowane przez nowo powstałą Fundacja Anny Zawadzkiej-Gralec . Stefa znajdowała się zaraz obok naszego biura, dlatego nie trudno było nam zauważyć ilość osób przechodzących przez nią. Ogólnym założeniem było przybliżenie postaci słynnego lekarza Profesora Ludwika Rydygiera. Zakres podwórka, jak na miesięczną organizację, był wyjątkowo rozszerzony. Między innymi przedstawiono symulację operacji prof. Rydygiera oraz zaprezentowano modę ubioru typową dla jego czasów. Poważne tematy zostały przedstawione w wesoły sposób. Gratulujemy wybitnego podwórka, skrupulatnie przygotowanego w tak krótkim czasie Waszej działalności.

Warto również zaznaczyć, iż w G36 mieli swoją siedzibę Agenci Czasu, którzy jak co roku rekrutowali swoich agentów za pomocą testów umiejętności w rozwiązywaniu zagadek anomalii w Bramach Czasu na terenie Miasta Chełmna. Agencja Czasu 9Hills Gratulujemy zebrania pokaźnej ilości nowych pracowników w swojej Agencji i ponownego rozwiązania zagadek anomalii w Chełmnie.

LGD Chełmno wsparł również inne strefy festiwalowe, niestety z uwagi na ogromny program i zasób Festiwalu, nie udało się odwiedzić wszystkich atrakcji, które odbyły się w ten weekend. Winszujemy jednak wszystkim podwórkom, strefom, organizatorom, wolontariuszom i innym osobom, którzy w jakikolwiek sposób przyczynili się do realizacji wszystkich 9 edycji Festiwalu Perspektywy 9 - Hills,

<https://www.facebook.com/LGDChelmno/posts/pfbid02E3bdAcnAcoRm986sEDwckgqS4VNiQLwNbjpeMZV96zYSWb84bR3kX5cB246hGbMdl>
