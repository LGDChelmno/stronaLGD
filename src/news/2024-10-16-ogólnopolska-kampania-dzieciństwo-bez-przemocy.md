---
title: Ogólnopolska Kampania Dzieciństwo Bez Przemocy
description: Ogólnopolska Kampania Dzieciństwo Bez Przemocy
date: 2024-10-16T11:10:35.391Z
tags:
  - news
image: /assets/uploads/kampania dzieciństwo bez przemocy 16.10.2024.jpg
imageAlt: Ogólnopolska Kampania Dzieciństwo Bez Przemocy
gallery:
  - image: /assets/uploads/zrzut ekranu (17).png
---
Kampania Dzieciństwo bez Przemocy ma na celu przeciwdziałanie przemocy wobec dzieci w Polsce. Składają się na nią ogólnopolskie i lokalne działania edukacyjne oraz medialne, które trwać będą od 8 października do 19 listopada 2024 roku.

Kampania koncentruje się na:

uwrażliwianiu społeczeństwa na problem krzywdzenia dzieci w Polsce,

wspieraniu ludzi w reagowaniu na przemoc wobec dzieci, 

promowaniu idei uważnego rodzicielstwa,

promocji systemowych rozwiązań na rzecz ochrony dzieci przed krzywdzeniem.

Kampania organizowana jest przez Fundację Dajemy Dzieciom Siłę oraz Krajową Koalicję na rzecz Ochrony Dzieci. Głównym partnerem kampanii jest Rzeczniczka Praw Dziecka. 

Inauguracja kampanii odbędzie się 8 października br. w Sejmie RP. Szczególnym, symbolicznym momentem akcji będzie jej finał 19 listopada br. w Międzynarodowym Dniu Przeciwdziałania Przemocy wobec Dzieci. Tego dnia budynki i inne obiekty w całej Polsce będą podświetlane na czerwono. 

Kampania pomyślana jest jako coroczne wydarzenie mobilizujące całe społeczeństwo do zapobiegania krzywdzeniu dzieci. Instytucje, organizacje i firmy w całej Polsce podejmują w czasie trwania kampanii różne inicjatywy edukacyjne nt. ochrony dzieci przed krzywdzeniem.

Tekst oraz grafika pochodzą ze strony internetowej Miejskiego Ośrodka Pomocy Społecznej w Chełmnie. (https://mopschelmno.naszops.pl/n,ogolnopolska-kampania...).
