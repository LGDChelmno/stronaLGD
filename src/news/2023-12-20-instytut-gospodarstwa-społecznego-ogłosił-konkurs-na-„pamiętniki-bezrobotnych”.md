---
title: Instytut Gospodarstwa Społecznego ogłosił konkurs na „Pamiętniki bezrobotnych”
description: >-
  Konkurs na pamiętniki bezrobotnych Dotknęło cię bezrobocie? Może nie jeden
  raz? Jak wpłynęło to na Twoje życie? Opowiedz nam o tym. Weź udział w
  konkursie Instytutu Gospodarstwa Społecznego SGH [...]
date: 2017-08-09T09:33:28+02:00
tags:
  - news
image: /assets/uploads/lgd.jpg
imageAlt: Zdjęcie tytułowe
---
## Konkurs na pamiętniki bezrobotnych

<br>

Dotknęło cię bezrobocie? Może nie jeden raz? Jak wpłynęło to na Twoje życie? Opowiedz

nam o tym. Weź udział w konkursie Instytutu Gospodarstwa Społecznego SGH na

„Pamiętniki bezrobotnych” i opisz swoje doświadczenia w formie pamiętnika lub bloga.

Najciekawsze prace zostaną nagrodzone lub/i opublikowane.

<br>

Zasady Konkursu są proste: jeżeli w latach 2016-2017 byłaś/byłeś przynajmniej przez miesiąc osobą bezrobotną, to opisz swoją historię pamiętnikiem lub stwórz blog poświęcony doświadczeniu bezrobocia. Objętość dokumentów nie jest z góry określona, ale prosimy o nie mniej niż kilkanaście stron czytelnego rękopisu lub wydruku komputerowego. Prześlij go pocztą lub jako link do bloga. Do tekstu dołącz kwestionariusz i oświadczenie, które znajdziesz na: www.sgh.waw.pl/pamietniki-bezrobotnych albo otrzymasz od nas pocztą, jeśli zwrócisz się do nas z taką prośbą. Wyjaśnimy wszelkie wątpliwości i odpowiemy na każde Twoje pytanie dotyczące konkursu zadane drogą mailową, telefonicznie (22 5649112) lub listownie.

<br>

Nie wiesz od czego zacząć? Opisz dokładnie swoją sytuację i położenie rodziny – twoje starania, reakcje otoczenia, perspektywy w czasie doświadczania bezrobocia. Zależy nam na szczerości. Gwarantujemy pełną anonimowość, także w przypadku publikacji pamiętnika. Nie przejmuj się brakiem umiejętności pisarskich – nas interesują autentyczne doświadczenie, przeżycia i podejmowane działania, by sytuację bezrobocia zmienić lub do niej się przystosować. Każda informacja będzie dla nas ważna. Z jednostkowych losów i indywidualnych problemów spróbujemy zbudować portret osób bez pracy. Wiedza o tym jest potrzebna instytucjom, na których pomoc liczą osoby bez pracy by mogły lepiej dostosować formy i rozmiary wsparcia dla ciebie oraz osób w podobnej sytuacji.

Prosimy o przesłanie pracy do dnia 31.12.2017 r. na adres:

<br>

Instytut Gospodarstwa Społecznego SGH,

ul. Wiśniowa 41, 02-520 Warszawa,

lub na e-mail pamietniki@sgh.waw.pl

Przewidujemy następujące nagrody za najlepsze prace:

I nagroda – 5000 zł

 II nagroda – 4000 zł

III nagroda – 3000 zł

oraz wyróżnienia po 1500 zł.

<br>

O ostatecznym podziale nagród zadecyduje powołane przez organizatorów Jury. Najciekawsze prace zostaną opublikowane w całości lub we fragmentach. Zastrzegamy sobie prawo do redakcji tekstów i ewentualnych skrótów. Autorzy mogą zastrzec swoje nazwiska do wiadomości organizatorów, a nadesłane prace opatrzyć godłem. Nadesłane prace nie będą zwracane, po zakończeniu konkursu zostaną zarchiwizowane.

<br>

<br>

<br>

Stowarzyszenie Lokalna Grupa Działania Chełmno realizuje projekt „Wsparcie na rzecz kosztów bieżących i animacji” współfinansowanego w ramach Europejskiego Funduszu Społecznego, w ramach Regionalnego Programu Operacyjnego Województwa Kujawsko-Pomorskiego.



• Całkowita wartość projektu 284 545,49 zł,



• Całkowita wartość dofinansowania 270 318,19 zł,



• Wkład własny 14 227,30 zł.
