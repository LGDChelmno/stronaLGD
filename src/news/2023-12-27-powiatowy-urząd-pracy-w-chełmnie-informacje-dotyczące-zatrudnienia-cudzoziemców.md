---
title: >-
  Powiatowy Urząd Pracy w Chełmnie: Informacje dotyczące zatrudnienia
  cudzoziemców
description: >-
  INFORMACJE DOTYCZĄCE ZATRUDNIENIA CUDZOZIEMCÓW NA PODSTAWIE OŚWIADCZENIE O
  ZAMIARZE POWIERZENIA WYKONYWANIA PRACY Informacje dotyczące rejestracji
  oświadczeń o zamiarze powierzania wykonywania [...]
date: 2017-09-27T08:43:41+02:00
tags:
  - news
image: /assets/uploads/lgd.jpg
imageAlt: zdjęcie tytułowe
---
INFORMACJE DOTYCZĄCE ZATRUDNIENIA CUDZOZIEMCÓW NA PODSTAWIE OŚWIADCZENIE

O ZAMIARZE POWIERZENIA WYKONYWANIA PRACY 

<br>

Informacje dotyczące rejestracji oświadczeń o zamiarze powierzania wykonywania pracy obywatelom Republiki Armenii, Republiki Białorusi, Republiki Gruzji, Republiki Mołdowy, Federacji Rosyjskiej lub Ukrainy.

<br>

Zgodnie z Rozporządzeniem Ministra Pracy i Polityki Społecznej z dnia 21 kwietnia 2015 r. obywatele Armenii, Białorusi, Gruzji, Mołdawii, Federacji Rosyjskiej lub Ukrainy mogą wykonywać pracę na terytorium Rzeczypospolitej Polskiej przez okres nieprzekraczający 6 miesięcy w ciągu kolejnych 12 miesięcy bez konieczności uzyskania zezwolenia na pracę. 

<br>

Przed podjęciem pracy przez cudzoziemca pracodawca osobiście rejestruje pisemne lub elektroniczne oświadczenie o zamiarze powierzenia wykonywania pracy cudzoziemcowi (zwanym dalej oświadczeniem) wraz z pouczeniem w powiatowym urzędzie pracy właściwym ze względu na miejsce pobytu stałego lub siedzibę podmiotu powierzającego wykonywanie pracy. 

<br>

Oświadczenie zawierać powinno: nazwę zawodu, miejsce wykonywania pracy, datę rozpoczęcia i okres wykonywania pracy, rodzaj umowy stanowiącej podstawę wykonywania pracy oraz wysokość wynagrodzenia brutto za pracę, informacje o braku możliwości zaspokojenia potrzeb kadrowych w oparciu o lokalny rynek pracy oraz informację o zapoznaniu się z przepisami związanymi z pobytem i pracą cudzoziemców.

<br>

Cudzoziemiec wykonuje pracę na podstawie pisemnej umowy na warunkach określonych w oświadczeniu.

<br>

**Podstawa prawna:**

* Rozporządzenie Ministra Pracy i Polityki Społecznej z dnia 21 kwietnia 2015 r. w sprawie przypadków, w których powierzenie wykonywania pracy cudzoziemcowi na terytorium Rzeczypospolitej Polskiej jest dopuszczalne bez konieczności uzyskania zezwolenia na pracę (Dz. U. z 2015 r., poz. 588)
* Ustawa z dnia 15 czerwca 2012 r., o skutkach powierzenia wykonywania pracy cudzoziemcom przebywającym nielegalnie na terytorium Polski ( Dz. U. 2012r.  poz.769).
* Ustawa z dnia 20 kwietnia 2004 r. o promocji zatrudnienia i instytucjach rynku pracy (tekst jedn. Dz. U. z 2016 poz 645, z późn. zm.)

<br>

**SPOSÓB POSTĘPOWANIA W SPRAWIE REJESTROWANIA OŚWIADCZEŃ O ZAMIARZE POWIERZENIA WYKONYWANIA PRACY CUDZOZIEMCOWI W POWIATOWYM URZĘDZIE PRACY W CHEŁMNIE**

* Oświadczenie o zamiarze powierzania wykonywania pracy obywatelom Republiki Armenii, Republiki Białorusi, Republiki Gruzji, Republiki Mołdowy, Federacji Rosyjskiej lub Ukrainy powinno być złożone w formie pisemnej nie krócej niż 10 dni roboczych przed planowaną datą zatrudnienia cudzoziemca lub w formie elektronicznej co najmniej 7 dni roboczych przed planowanym podjęciem pracy przez obcokrajowca.
* Powiatowy Urząd Pracy w Chełmnie rejestruje oświadczenia w terminie do 10 dni roboczych od daty złożenia w przypadku oświadczeń składanych w formie pisemnej oraz w terminie do 7 dni roboczych w przypadku oświadczeń składanych drogą elektroniczną.
* Powiatowy Urząd Pracy w Chełmnie nie wylicza wykorzystanych okresów wykonywania pracy przez cudzoziemca.

<br>

W związku ze zmianą przepisów dotyczącą zatrudnienia cudzoziemców (ustawa z dnia 20 lipca 2017 r. o zmianie ustawy o promocji zatrudnienia i instytucjach rynku pracy oraz niektórych innych ustaw (Dz. U. z 2017 r. poz. 1543)) informujemy, że od dnia 1 września 2017 r. nie jest możliwa rejestracja oświadczeń o zamiarze powierzenia wykonywania pracy cudzoziemcowi przewidujących wykonywanie pracy przez cudzoziemca po dniu 31 grudnia 2018 r. na zasadach określonych w § 1 pkt 20 rozporządzenia Ministra Pracy i Polityki Społecznej z dnia 21 kwietnia 2015 r. w sprawie przypadków, w których powierzenie wykonywania pracy cudzoziemcowi na terytorium Rzeczypospolitej Polskiej jest dopuszczalne bez konieczności uzyskania zezwolenia na pracę (Dz. U. poz. 588).

<br>

<br>

<br>

Stowarzyszenie Lokalna Grupa Działania Chełmno realizuje projekt „Wsparcie na rzecz kosztów bieżących i animacji” współfinansowanego w ramach Europejskiego Funduszu Społecznego, w ramach Regionalnego Programu Operacyjnego Województwa Kujawsko-Pomorskiego.

• Całkowita wartość projektu 284 545,49 zł,

• Całkowita wartość dofinansowania 270 318,19 zł,

• Wkład własny 14 227,30 zł.
