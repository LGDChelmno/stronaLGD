---
title: KONKURS NA STANOWISKO SPECJALISTA DS. ADMINISTRACYJNO-BIUROWYCH
description: >-
  14.02.2022 r. ZARZĄD STOWARZYSZENIA LOKALNA GRUPA DZIAŁANIA CHEŁMNO OGŁASZA
  KONKURS NA STANOWISKO SPECJALISTA DS. ADMINISTRACYJNO-BIUROWYCH   ZARZĄD
  STOWARZYSZENIA LOKALNA GRUPA DZIAŁANIA [...]
date: 2022-02-14T09:17:57+01:00
tags:
  - news
image: /assets/uploads/konkurs-na-stanowisko.jpg
imageAlt: zdjęcie tytułowe
---
# ZARZĄD STOWARZYSZENIA LOKALNA GRUPA DZIAŁANIA CHEŁMNO OGŁASZA KONKURS NA STANOWISKO SPECJALISTA DS. ADMINISTRACYJNO-BIUROWYCH

<br>

**ZARZĄD STOWARZYSZENIA LOKALNA GRUPA DZIAŁANIA CHEŁMNO OGŁASZA KONKURS NA STANOWISKO SPECJALISTY DS. ADMINISTRACYJNO-BIUROWYCH**

**<br>**

**Warunki zatrudnienia:**

* umowa o pracę,
* wymiar czasu pracy – 1 etat,
* zatrudnienie na podstawie umowy o pracę na czas określony.

<br>

**Zakres obowiązków:**

* wykonywanie czynności zleconych przez Zarząd Stowarzyszenia oraz Dyrektor Biura;
* przyjmowanie, rejestrowanie i rozdzielanie korespondencji wpływającej do Biura Stowarzyszenia;
* prowadzenie ewidencji delegacji służbowych;
* obsługa kancelaryjna Biura;
* organizacja przebiegu oraz realizacja szkoleń i doradztwa;
* przygotowanie i nadzór nad dokumentacja doradczą i szkoleniową;
* pomoc beneficjentom w przygotowaniu dokumentacji aplikacyjnej w ramach RLKS 2014-2020;
* pomoc beneficjentom w rozliczaniu projektów w ramach RLKS 2014-2020;
* przygotowanie raportów dotyczących realizacji projektów;
* monitorowanie problematyki związanej z funduszami UE;
* rzetelne i efektywne wykonywanie przydzielonych obowiązków oraz prac powierzonych;
* informowanie przełożonego o stanie prowadzonych spraw i zaistniałych problemach;
* obsługa Rady, Walnego Zebrania Członków, Zarządu;
* sporządzanie systematycznych protokołów z Walnego Zebrania Członków, Zebrań Zarządu;
* prowadzenie rejestru uchwał Walnego Zebranie Członków, Zarządu Stowarzyszenia;
* obsługa i realizacja zadań związanych z naborem wniosków o dofinansowanie;
* obsługa administracyjna Stowarzyszenia;
* organizacja spotkań, zebrań, wyjazdów służbowych i konferencji;
* utrzymanie czystości Biura LGD;
* prowadzenie działalności promocyjnej, informacyjnej nt. prowadzonych naborów wniosków o dofinansowanie, doradztwa, szkoleń oraz innych działań Stowarzyszenia;
* kontrolowanie zapasów oraz dystrybucja wydawnictw i materiałów promocyjnych i informacyjnych;
* przygotowanie i składanie wniosków o pomoc finansową na funkcjonowanie LGD;
* przygotowanie i składanie wniosków o płatność;
* poszukiwanie możliwości dofinansowania dla projektów Stowarzyszenia;
* świadczenie doradztwa w zakresie przygotowania i rozliczania projektów związanych z realizacją LSR;
* przeprowadzanie badań ankietowych w zakresie efektywności świadczonego doradztwa;
* prowadzenie rejestru zapisów oraz rejestru doradztwa;
* prowadzenie innych spraw wynikających z potrzeb funkcjonowanie Biura LGD oraz wykonywanie bieżących poleceń przełożonego nie wynikających z zakresu zadań i czynności a wynikających z żywotnego interesu Stowarzyszenia i realizacji zadań statutowych;
* postrzeganie przepisów i zasad bezpieczeństwa i higieny pracy i ochrony przeciwpożarowej w myśl art.211 Kodeksu Pracy oraz dbania o czystość i higienę na stanowisku pracy;
* obowiązek zachowania poufności wszelkich informacji uzyskanych w związku z wykonywanym zakresem czynności na stanowisku pracy zgodnie z Polityką Bezpieczeństwa.

**Wymagania niezbędne:**

* wykształcenie średnie,
* doświadczenie w pracy administracyjno-biurowej (min. 1 rok);
* znajomość procedur projektowych (przygotowywanie i realizacja projektów współfinansowanych z UE);
* bardzo dobra znajomość obsługi komputera i programów Word, Excel, Power Point, Internet, umiejętność obsługi sprzętu biurowego;
* niekaralność za przestępstwa popełnione umyślnie.

<br>

**Wykaz dokumentów, które należy złożyć z ofertą:**

* list motywacyjny oraz życiorys zawodowy,
* kserokopie dokumentów potwierdzających wykształcenie oraz kserokopie zaświadczeń o ukończonych kursach, szkoleniach,
* dokumenty poświadczające wymagane doświadczenie,
* oświadczenie o wyrażeniu zgody na przetwarzanie danych osobowych dla potrzeb procesu rekrutacji w Stowarzyszeniu Lokalna Grupa Działania Chełmno z siedzibą w Chełmnie, przy ul. Dominikańskiej 35 zgodnie z rozporządzeniem Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych) (Dz. Urz. UE L 119 z dnia 4 maja 2016 r., s.1) oraz ustawą z dnia 10 maja 2018 r. o ochronie danych osobowych (Dz. U. z 2018 r. poz. 1000),
* Podpisana klauzula informacyjna

<br>

**Miejsce i termin złożenia dokumentów:**

Wymagane dokumenty aplikacyjne należy składać osobiście w siedzibie Stowarzyszenia Lokalna Grupa Działania Chełmno, ZSO nr 1, ul Dominikańska 35, sala nr 3 w terminie do dnia 21 lutego 2022 r. do godz. 15.15.



Aplikacje, które wpłyną po wyżej określonym terminie nie będą rozpatrywane.



Postępowanie kwalifikacyjne będzie odbywało się dwuetapowo:



I etap – zapoznanie się z dokumentami złożonymi przez kandydatów, ustalenie czy zostały spełnione kryteria określone w ogłoszeniu o naborze oraz ustalenie listy kandydatów dopuszczonych do drugiego etapu postępowania. O spełnieniu wymogów formalnych i zakwalifikowaniu się do dalszego etapu postępowania kandydaci będą informowani telefonicznie.



II etap – przeprowadzenie rozmowy kwalifikacyjnej z kandydatami przez Komisję Rekrutacyjną LGD Chełmno. Kandydaci zakwalifikowani do II etapu zostaną poinformowani o terminie rozmowy kwalifikacyjnej telefonicznie. Informacje o ostatecznych wynikach naboru zostaną umieszczone na stronie internetowej Stowarzyszenia LGD Chełmno www.lgdchelmno.pl w terminie do 28 lutego 2022 r.



Informacje o konkursie można uzyskać pod numerem tel. 501 388 474.
