---
title: 'Akcja #PajacykBezPrzerwy'
description: >-
  Stowarzyszenie Lokalna Grupa Działania Chełmno działa z #PajacykBezPrzerwy dla
  dzieci. Zamknięcie szkół na skutek pandemii COVID19 – to dla wielu dzieci
  koniec regularnych posiłków, a [...]
date: 2020-04-15T12:48:02+02:00
tags:
  - news
image: /assets/uploads/lgd.jpg
imageAlt: zdjęcie tytułowe
gallery:
  - caption: zdjecie z akcji
    image: /assets/uploads/pajacykbezprzerwyzdj-1.jpg
  - caption: zdjecie z akcji
    image: /assets/uploads/pajacykbezprzerwyzdj-2.jpg
---
![pajacyk plakat](/assets/uploads/pajacykbezprzerwy_750x200-plakat.png)

Stowarzyszenie Lokalna Grupa Działania Chełmno działa z #PajacykBezPrzerwy dla dzieci.

<br>

Zamknięcie szkół na skutek pandemii COVID19 – to dla wielu dzieci koniec regularnych posiłków, a nawet odebranie jedynej szansy na spożycie ciepłego posiłku w ciągu dnia.

<br>

Nasza organizacja, Pajacyk i Pajacykowa Sieć Pomocowa działają ze zdwojoną siłą! Nie robimy sobie przerwy od obowiązków i wzywamy Was do działania dla tych, którzy pomocy potrzebują teraz najbardziej.

<br>

Zamknięcie szkół i innych placówek opiekuńczo wychowawczych, w których działamy, uniemożliwiło finansowanie i wydawanie posiłków dzieciom objętych dożywianiem i wymogło na nas zmianę dotychczasowych działań. To dla nas duże wyzwanie, ale wiemy, że z Waszą pomocą wszystko jest możliwe! Możecie nas weprzeć, przekazując darowiznę na naszą Pajacykową zbiórkę i pomóc nam dotrzeć do najbardziej potrzebujących dzieci: Przejdź do: https://pomagamy.pl/pajacyk/16-2251

<br>

Posiłek pełen witamin to odporność i zdrowie, które teraz jest szczególnie ważne. Postanowiliśmy dostarczyć dzieciom i ich rodzinom paczki żywnościowe. Ponadto każda nich zawiera niezbędne artykuły higieniczne takie jak: mydło czy papier.

<br>

Kto został objęty naszą pomocą? My oraz pozostałe organizacje działające w ramach Pajacykowej Sieci Pomocowej przeprowadziliśmy rozpoznanie potrzeb w naszych regionach, wśród podopiecznych objętych programem Pajacyk oraz dzieci korzystających ze wsparcia z innych źródeł, które w obecnej sytuacji zostały bez pomocy. Przewidujemy, że potrzeby każdego dnia będą coraz większe.

<br>

Jak dostarczyliśmy paczki? Pod drzwi domów, gdzie mieszkają potrzebujące dzieci i ich rodziny, oczywiście z zachowaniem wszystkich zasad bezpieczeństwa. Stowarzyszeniu Lokalna Grupa Działania Chełmno udało się zorganizować dowóz do podopiecznych, pomagał nam przy tym sklep Mycenter Chełmno. Otrzymaliśmy od PAH karty paliwowe BP gwarantujące darmowe tankowanie, dzięki czemu mogliśmy rozwieść wszystkie paczki bez najmniejszego problemu.

<br>

Dbajmy o siebie, naszych bliskich i otaczających nas ludzi, troszczmy się o siebie wzajemnie!

<br>

Pamiętajcie – póki dzieci nas potrzebują, na pomoc nie dajemy sobie przerwy – wpłać, udostępnij i działaj z Pajacykiem!
