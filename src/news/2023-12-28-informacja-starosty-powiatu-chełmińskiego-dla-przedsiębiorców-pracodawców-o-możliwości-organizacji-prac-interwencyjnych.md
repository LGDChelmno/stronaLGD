---
title: >-
  Informacja Starosty Powiatu Chełmińskiego dla przedsiębiorców/pracodawców o
  możliwości organizacji prac interwencyjnych
description: >-
  Starosta Powiatu Chełmińskiego zaprasza do składania wniosków o organizację
  prac interwencyjnych, w ramach których utworzy 50 miejsc pracy dla
  skierowanych bezrobotnych lub skierowanych [...]
date: 2018-01-16T08:33:11+01:00
tags:
  - news
image: /assets/uploads/lgd.jpg
imageAlt: zdjęcie tytułowe
---
**Starosta Powiatu Chełmińskiego zaprasza**

**do składania wniosków o organizację prac interwencyjnych,**

**w ramach których utworzy 50 miejsc pracy dla skierowanych bezrobotnych lub skierowanych bezrobotnych opiekunów osoby niepełnosprawnej**

<br>

W ramach niniejszego ogłoszenia Starosta może utworzyć 50 miejsc pracy dla skierowanych bezrobotnych lub skierowanych bezrobotnych opiekunów osoby niepełnosprawnej oraz dokonywać zwrotu poniesionych przez pracodawcę kosztów z tytułu zatrudnienia:

* bezrobotnych zatrudnionych na okres do 6 miesięcy w pełnym wymiarze czasu pracy w ramach prac interwencyjnych w wysokości uprzednio uzgodnionej nieprzekraczającej jednak kwoty 830,00 zł i składek na ubezpieczenia społeczne od refundowanego wynagrodzenia za co miesiąc ich zatrudniania;
* bezrobotnych opiekunów osoby niepełnosprawnej zatrudnionych na okres do 6 miesięcy co najmniej w połowie wymiaru czasu pracy w ramach prac interwencyjnych w wysokości uprzednio uzgodnionej nieprzekraczającej jednak kwoty 1050,00 zł i składek na ubezpieczenia społeczne od refundowanego wynagrodzenia za co miesiąc ich zatrudniania.

<br>

Pracodawca jest obowiązany, stosownie do zawartej umowy, do dalszego zatrudnienia odpowiednio:

* skierowanego bezrobotnego w pełnym wymiarze czasu pracy przez okres powyżej 3 miesięcy, po zakończeniu okresu podlegającego refundacji wynagrodzeń i składek na ubezpieczenia społeczne,
* skierowanego bezrobotnego opiekuna osoby niepełnosprawnej co najmniej w połowie wymiaru czasu pracy przez okres powyżej 3 miesięcy, po zakończeniu okresu podlegającego refundacji wynagrodzeń i składek na ubezpieczenia społeczne.

<br>

**DO SKŁADANIA WNIOSKÓW ZAPRASZAMY PRZEDSIĘBIORCÓW/PRACODAWCÓW:**

<br>

* W stosunku do których nie toczy się postępowanie upadłościowe i nie został zgłoszony wniosek o likwidację oraz nie przewiduje się złożenia wniosku o otwarcie postępowania upadłościowego, ani likwidacyjnego.
* Którzy na dzień złożenia wniosku nie zalegają z wypłacaniem wynagrodzeń pracownikom oraz nie zalegają z opłaceniem składek na ubezpieczenia społeczne, zdrowotne, Fundusz Pracy oraz Fundusz Gwarantowanych Świadczeń Pracowniczych oraz innych danin publicznych.
* Którzy w ciągu ostatnich 365 dni nie zostali ukarani ani skazani prawomocnym wyrokiem za naruszenie przepisów prawa pracy i nie są objęci postępowaniem dotyczącym naruszenia przepisów prawa pracy (zgodnie z art.36 ust.5e pkt. 2 ustawy o promocji zatrudniania i instytucjach rynku pracy).
* Spełniających warunki formalne określone w rozporządzeniu MP i PS z dnia 24 czerwca 2014 r. w sprawie organizowania prac interwencyjnych i robót publicznych oraz jednorazowej refundacji kosztów z tytułu opłaconych składek na ubezpieczenia społeczne (Dz. U. 2014, poz. 864).

<br>

**SKŁADANIE WNIOSKÓW:**

<br>

Wnioski należy składać w Powiatowym Urzędzie Pracy w Chełmnie, ul. Świętojerska 1, pok. 8 (sekretariat).

<br>

Termin składania wniosków upływa z dniem 15.06.2018r. lub z chwilą wyczerpania limitu środków Funduszu Pracy, realizacja wniosków następować będzie stopniowo według kolejności ich złożenia. 

<br>

Zatrudnienie w ramach prac interwencyjnych może nastąpić najwcześniej od 01.02.2018r., i nie później niż od  01.07.2018r. 

<br>

W przypadku gdy wnioski, są nieprawidłowo wypełnione lub niekompletne, starosta wyznacza wnioskodawcy co najmniej 7-dniowy termin na ich uzupełnienie. Wnioski nieuzupełnione we wskazanym terminie pozostawia się bez rozpatrzenia.

<br>

Bliższych informacji na temat zasad organizacji prac interwencyjnych udziela Kierownik Centrum Aktywizacji Zawodowej mgr Violetta Chojnicka, pok. nr 7, nr tel. 56 686 00 41 wew. 171 .

<br>

<br>

<br>

Stowarzyszenie Lokalna Grupa Działania Chełmno realizuje projekt „Wsparcie na rzecz kosztów bieżących i animacji” współfinansowanego w ramach Europejskiego Funduszu Społecznego, w ramach Regionalnego Programu Operacyjnego Województwa Kujawsko-Pomorskiego.



• Całkowita wartość projektu 284 545,49 zł,



• Całkowita wartość dofinansowania 270 318,19 zł,



• Wkład własny 14 227,30 zł.
