---
title: >-
  Stowarzyszenie Porozumienie Chełmińskie zaprasza na pierwszy marsz nordic
  walking pn. „Idę po zdrowie – chełmińskie wyprawy z kijami”
description: >-
  5 maja Stowarzyszenie Porozumienie Chełmińskie zaprasza na pierwszy marsz
  nordic walking z instruktorem mieszkańców Chełmna i powiatu, w każdym wieku,
  którzy chcą nauczyć się prawidłowej techniki [...]
date: 2017-04-26T10:15:34+02:00
tags:
  - news
image: /assets/uploads/lgd.jpg
imageAlt: zdjęcie tytułowe
gallery:
  - caption: ide po zdrowie
    image: /assets/uploads/ide-po-zdrowie.jpg
---
5 maja Stowarzyszenie Porozumienie Chełmińskie zaprasza na pierwszy marsz nordic walking z instruktorem mieszkańców Chełmna i powiatu, w każdym wieku, którzy chcą nauczyć się prawidłowej techniki i mile spędzić czas. Spotkanie odbędzie się o godz. 17 na mostku przed wejściem na stadion (od ulicy Harcerskiej). Zapisy pod numerem 566762887.

<br>

To pierwsze spotkanie z cyklu, na kolejne marsze Porozumienie Chełmińskie zaprasza w każdy piątek maja, czerwca i września. Spotkania dla osób w każdym wieku, a  w szczególności dla seniorów, bo nordic walking, to idealna rekreacja. Spotkania będzie prowadzić instruktor nordic walking Kazimierza Musiałowski – prowadzi zajęcia nordic walking dla grup w Toruniu i Obrowie, to też znany maratończyk.

<br>

Porozumienie Chełmińskie zdecydowało się napisać ten projekt i pozyskać na niego dofinansowanie, bo nigdzie na terenie całego naszego powiatu dotąd nie odbywają się zajęcia nordic walking z instruktorem. Tymczasem prawidłowa technika chodzenia i poprzedzającą go rozgrzewka jest bardzo ważna dla naszego zdrowia.

<br>

Na zakończenie projektu w październiku Porozumienie Chełmińskie zorganizuje „Rajd po 9 wzgórzach Chełmna” dla kursantów i wszystkich chętnych – będzie kilka tras o rożnych stopniach trudności. Rajd zorganizowany będzie razem z chełmińskim oddziałem PTTK – bo po szlakach oznakowanych przez PTTK wokół Chełmna. Dla uczestników projektu Porozumienie Chełmińskie zaplanowało też uroczyste zakończenie połączone z rozdaniem certyfikatów. 

<br>

Zapraszamy na spotykania się na mostku przed stadionem w każdy piątek o godzinie 17. Organizatorem marszów jest Porozumienie Chełmińskie. Dofinansowanie na ten projekt „Idę po zdrowie – chełmińskie wyprawy z kijami” otrzymało w konkursie dla organizacji pozarządowych w Urzędzie Marszałkowskim.

<br>

Zapisy chętnych pod numerem 566762887.

<br>

<br>

<br>

Stowarzyszenie Lokalna Grupa Działania Chełmno realizuje projekt „Wsparcie na rzecz kosztów bieżących i animacji” współfinansowanego w ramach Europejskiego Funduszu Społecznego, w ramach Regionalnego Programu Operacyjnego Województwa Kujawsko-Pomorskiego.



• Całkowita wartość projektu 284 545,49 zł,



• Całkowita wartość dofinansowania 270 318,19 zł,



• Wkład własny 14 227,30 zł.

<br>

Plakat promujący projektu wykonały uczennice klasy IIC Zespołu Szkół nr 1 w Chełmnie: Ania Dąbrowska, Wiktoria Nowacka, Daria Lewandowska i Weronika Bartkowska.
