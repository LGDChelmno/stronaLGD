---
title: Firma ARTP Capital S.A. zaprasza do udziału w projekcie „Pracujemy u Siebie”
description: >-
  Chcesz osiągnąć sukces i masz pomysł na świetny biznes, ale brakuje Ci środków
  na jego rozpoczęcie? Firma ARTP Capital S.A zaprasza do wzięcia udziału w
  projekcie „Pracujemy u siebie!”, w którym [...]
date: 2017-08-24T12:04:33+02:00
tags:
  - news
image: /assets/uploads/lgd.jpg
imageAlt: zdjęcie tytułowe
---
Chcesz osiągnąć sukces i masz pomysł na świetny biznes, ale brakuje Ci środków na jego rozpoczęcie? Firma ARTP Capital S.A zaprasza do wzięcia udziału w projekcie „Pracujemy u siebie!”, w którym możesz uzyskać nawet 35 tys. zł dotacji!

<br>

 Przejdź do: Firma ARTP Capital S.A. pomoże Ci w pozyskaniu środków na otwarcie działalności gospodarczej z Europejskiego Funduszu Społecznego w ramach Regionalnego Programu Operacyjnego Województwa Kujawsko-Pomorskiego na lata 2014–2020, oś priorytetowa 8 – Aktywni na rynku pracy, działanie 8.3 – Wsparcie przedsiębiorczości i samozatrudnienia w regionie. Co musisz wiedzieć? Aby uzyskać dotacje, wystarczy Twój pomysł na biznes oraz przejście trzech etapów projektu. Z naszą pomocą będzie to prostsze, niż myślisz!

<br>

**Etap I: rekrutacja**

Aby wystartować w projekcie ,,Pracujemy u siebie” musisz być osobą bezrobotną lub bierną zawodowo, mieć ukończone 29 lat oraz być mieszkańcem woj. kujawsko-pomorskiego. Uczestnik rejestruje się do projektu za pomocą formularza rekrutacyjnego, który znajduje się na stronie www.pracujemyusiebie.pl. Może to zrobić elektronicznie, za pomocą poczty lub w biurze projektu. Po poddaniu formularza ocenie formalnej i merytorycznej oraz ocenie doradcy zawodowego, dochodzi do rozmowy rekrutacyjnej z kandydatem. Wynikiem zakończenia pierwszego etapu jest utworzenie listy 120 uczestników biorących udział w projekcie oraz listy rezerwowej.

<br>

**Etap II: szkolenia**

<br>

Każdy z zakwalifikowanych uczestników przejdzie etap szkoleń w wymiarze 88 godzin, który przygotuje go do samodzielnego prowadzenia działalności gospodarczej oraz pomoże w napisaniu biznesplanu. Zwieńczeniem szkoleń będzie wydanie zaświadczenia o ukończeniu kursu oraz napisanie biznesplanu. To właśnie na jego podstawie zostanie wyłonionych 100 osób, które otrzymają dofinansowanie. 

<br>

**Etap III: dotacje**

<br>

Każdy uczestnik, który przejdzie do trzeciego etapu otrzyma dofinansowanie w wysokości 23 394 zł. Dodatkowo oferujemy wsparcie pomostowe w wysokości 1000 zł przez okres 6 lub 12 miesięcy, indywidualne doradztwo i mentoring dla każdej z firm oraz specjalistyczne szkolenia.

<br>

**Kilka słów o firmie ARTP Capital S.A**

<br>

Firma ARTP Capital S.A. to fabryka startupów, która pomaga rozwijać innowacyjne pomysły i wspiera przedsiębiorczość. Nasza inicjatywa to nie tylko szansa na zdobycie środków na start, lecz także cennych porad ekspertów oraz umiejętności, które pomogą Ci w prowadzeniu działalności gospodarczej. Doświadczenie zdobyte w trakcie realizacji wcześniejszych projektów oraz profesjonalna kadra z pewnością przyczynią się do Twojego sukcesu.

<br>

To jest Twoja szansa! Założenie własnej firmy nigdy nie było prostsze! Pomożemy Ci na każdym etapie projektu i odpowiemy na nurtujące Cię pytania, tylko weź sprawy w swoje ręce. Czas rekrutacji już się zaczął, dlatego odwiedź naszą stronę, aby dowiedzieć się więcej.

<br>

www.pracujemyusiebie.pl 

<br>

tel. 515 537 918
