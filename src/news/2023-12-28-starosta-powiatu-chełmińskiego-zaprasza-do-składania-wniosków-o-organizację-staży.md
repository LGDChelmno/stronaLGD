---
title: >-
  Starosta Powiatu Chełmińskiego zaprasza do składania wniosków o organizację
  staży
description: >-
  Chełmno, 12.02.2018 r. INFORMACJA O MOŻLIWOŚCI ORGANIZACJI STAŻY DLA OSÓB
  BEZROBOTNYCH Starosta Powiatu Chełmińskiego zaprasza do składania wniosków o
  organizację staży w łącznej liczbie 50 [...]
date: 2018-02-12T09:48:03+01:00
tags:
  - news
image: /assets/uploads/lgd.jpg
imageAlt: zdjęcie tytułowe
---
**INFORMACJA O MOŻLIWOŚCI ORGANIZACJI STAŻY DLA OSÓB BEZROBOTNYCH**



**Starosta Powiatu Chełmińskiego zaprasza do składania wniosków o organizację staży w łącznej liczbie 50 miejsc**

<br>

Celem jest pozyskanie podmiotów do zorganizowania staży określonej grupie bezrobotnych, które umożliwią im nabycie umiejętności praktycznych i zdobycie doświadczenia zawodowego w rzeczywistych warunkach pracy.

1. Beneficjentami są bezrobotni, zarejestrowani w Powiatowym Urzędzie Pracy w Chełmnie, dla których został określony II profil pomocy, powyżej 29 roku życia znajdujący się w trudnej sytuacji na rynku pracy, spełniający dodatkowo minimum jedno z poniższych kryteriów według następującej kolejności:

* długotrwale bezrobotny,
* po 50 roku życia,
* z niepełnosprawnościami
* osoby o niskich kwalifikacjach( bez wykształcenia, podstawowe, gimnazjalne, ponad gimnazjalne)
* kobieta

<br>

Staż jest realizowany w ramach projektu „Wsparcie aktywności zawodowej osób bezrobotnych w powiecie chełmińskim (III)”, w związku z tym, w stażu mogą brać udział jedynie te osoby, które do tej pory nie uczestniczyły w w/w projekcie w 2017 roku.

2. Staże, trwające do 6 miesięcy (bez nawiązania stosunku pracy), organizowane będą począwszy od dnia 01.03.2018r., nie później niż od 01.04.2018r., na podstawie umów cywilnoprawnych zawieranych z organizatorem stażu.

3. Akceptację uzyskają wnioski podmiotów zobowiązujących się do zatrudnienia każdego stażysty bezpośrednio po zakończeniu odbywania stażu na okres co najmniej 3 miesięcy, w ramach:

* umowy o pracę co najmniej w połowie wymiaru czasu pracy lub
* umowy cywilno-prawnej, gdzie wartość umowy zlecenia/o dzieło nie może być niższa niż wielokrotność minimalnego wynagrodzenia za pracę obowiązującego w dniu podjęcia pracy zarobkowej.

4. Wniosek wraz z wymaganymi załącznikami należy złożyć w Powiatowym Urzędzie Pracy w Chełmnie przy ul. Świętojerskiej 1, pok. 8 (sekretariat).

5. Druk wniosku oraz wszelkie informacje w sprawie organizacji staży, w tym określone w „Szczegółowych informacjach dla organizatorów staży”, można uzyskać w Powiatowym Urzędzie Pracy w Chełmnie przy ul. Świętojerskiej 1, pokój nr 2 (parter), w godzinach 7301515 (od poniedziałku do piątku), tel. nr 056 686 00 41, witryna: Przejdź do: www.chelmno.praca.gov.pl

6. Wnioski należy składać w terminie:

od dnia 19.02.2018 r. do dnia 23.02.2018r,do godz.15:15.

7. O sposobie rozpatrzenia wniosku podmioty zostaną powiadomione w terminie do 30 dni, od daty jego złożenia wraz z kompletem dokumentów.

<br>

ZAPRASZAMY DO WSPÓŁPRACY

<br>

<br>

<br>

Stowarzyszenie Lokalna Grupa Działania Chełmno realizuje projekt „Wsparcie na rzecz kosztów bieżących i animacji” współfinansowanego w ramach Europejskiego Funduszu Społecznego, w ramach Regionalnego Programu Operacyjnego Województwa Kujawsko-Pomorskiego.



• Całkowita wartość projektu 284 545,49 zł,



• Całkowita wartość dofinansowania 270 318,19 zł,



• Wkład własny 14 227,30 zł.
