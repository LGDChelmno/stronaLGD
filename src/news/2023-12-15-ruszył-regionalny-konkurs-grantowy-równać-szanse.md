---
title: Ruszył regionalny konkurs grantowy "równać szanse"
description: >-
  Chełmno, dn. 1.09.2016   Rozpoczął się nabór projektów w Regionalnym Konkursie
  Grantowym –  organizacje pozarządowe, w tym OSP, a także domy kultury oraz
  biblioteki mogą uzyskać dotację w [...]
date: 2016-09-01T12:06:10+02:00
tags:
  - news
image: /assets/uploads/lgd.jpg
imageAlt: Zdjęcie tytułowe
gallery:
  - caption: platat równać szanse
    image: /assets/uploads/rownac_szanse_kp-683x1024.png
---
**Rozpoczął się nabór projektów w Regionalnym Konkursie Grantowym –  organizacje pozarządowe, w tym OSP, a także domy kultury oraz biblioteki mogą uzyskać dotację w wysokości do 8 500 zł. Dotacja przyznawana jest na półroczne działania młodych osób w wieku 13-19 lat, pochodzących ze wsi i miast do 20 tysięcy mieszkańców. Aplikować można do 25 października br., a same projekty realizowane są pomiędzy 1 lutego a 31 sierpnia 2017 roku.**

<br>

16 sierpnia 2016 roku Polska Fundacja Dzieci i Młodzieży ogłosiła rozpoczęcie Regionalnego Konkursu Grantowego w ramach Programu „Równać Szanse 2016” Polsko-Amerykańskiej Fundacji Wolności.

<br>

Po raz pierwszy regionalnym operatorem w województwach: warmińsko-mazurskim, podlaskim, kujawsko-pomorskim i mazowieckim jest Ełckie Stowarzyszenie Aktywnych STOPA (Przejdź do: www.stopa.org.pl), które udziela wsparcia informacyjnego i doradczego przy tworzeniu wniosków do konkursu.

<br>

Celem Programu jest wyrównanie szans młodych ludzi na dobry start w dorosłe życie. Chodzi o sytuację, w której młody człowiek z małej miejscowości potrafi samodzielnie i świadomie osiągać wyznaczone przez siebie cele myśląc perspektywicznie o własnej przyszłości.

<br>

Projekty, które otrzymują dofinansowanie w ramach Programu „Równać Szanse” mają na celu stworzenie przestrzeni, w której młodzież poprzez aktywne działania nie tylko będzie rozwijać umiejętności społeczne, ale również swoje pasje i zainteresowania. Dzięki udziałowi w projektach, młodzi uczestnicy mają zobaczyć, że ich sukces zależy od nich samych i to w większym stopniu niż się im wydaje. Szanse aktywnego i samodzielnego nastolatka na życiowy sukces wzrastają bez względu na wielkość miejscowości, z której pochodzi. Młodzi z małych miejscowości muszą poczuć się ważni i zauważeni. Muszą poczuć, że ich życie może zależeć od nich samych i do tego może być pasjonujące!

<br>

Szczegółowe informacje znajdują się na stronie www.stopa.org.pl.

<br>

W województwie kujawsko-pomorskim patronat nad konkursem objęło Polskie Radio PIK.
