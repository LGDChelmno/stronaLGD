---
title: Akcja Mikołajkowa II Edycja_Regulamin Wydarzenia
description: >-
  Razem z początkiem grudnia rozpoczynamy sezon świąteczny! Akcja Mikołajkowa w
  poprzednim roku osiągnęła sukces, dlatego zdecydowaliśmy się ją powtórzyć.
  Zachęcamy żłobki, przedszkola, szkoły, organizacje pozarządowe, grupy
  nieformalne, rodziny z dziećmi, a także mieszkańców miasta Chełmna do
  skorzystania z udekorowanej sali kominkowej w @Grudziądzka 36 oraz zrobienie
  sobie pamiątkowych zdjęć w klimacie Mikołajkowym z prawdziwym Gwiazdorem[...]
date: 2024-12-02T09:25:38.694Z
tags:
  - news
  - glowna
image: /assets/uploads/akcja mikołajkowa.jpg
imageAlt: Akcja Mikołajkowa
files:
  - file: >-
      /assets/uploads/standardy ochrony małoletnich stowarzyszenia lgd
      chełmno.pdf
    fileName: Standardy Ochrony Małoletnich Stowarzyszenia LGD Chełmno
    fileType: pdf
gallery:
  - image: /assets/uploads/akcja mikołajkowa 06.12.2024 (1).png
---
# <HR>Akcja Mikołajkowa - II edycja<HR>



## Ho! Ho! Ho!



Razem z początkiem grudnia rozpoczynamy sezon świąteczny! Akcja Mikołajkowa w poprzednim roku osiągnęła sukces, dlatego zdecydowaliśmy się ją powtórzyć. Zachęcamy żłobki, przedszkola, szkoły, organizacje pozarządowe, grupy nieformalne, rodziny z dziećmi, a także mieszkańców miasta Chełmna do skorzystania z udekorowanej sali kominkowej w @Grudziądzka 36 oraz zrobienie sobie pamiątkowych zdjęć w klimacie Mikołajkowym z prawdziwym Gwiazdorem. W tm roku Wydarzenie odbędzie się 06.12.2024 w godz. 10:00-15:00. Z uwagi na wyjątkowo duże zainteresowanie zapraszamy do zapisywania się:

\- telefonicznie lub SMS pod numerem: 517 398 043 lub 501-388-474

\- na adres e-mail: lgdchelmno@wp.pl

\- osobiście w biurze LGD Chełmno, ul. Grudziądzka 36, w godzinach pracy biura, tj. od 7.15 do 15.15.



Uczestnicy wydarzenia mają obowiązek zapoznania się z Regulaminem Akcji Mikołajkowej, który dostępny jest poniżej.



<HR>

Regulamin w ramach Akcji Mikołajkowej w dniu 06.12.2024 roku



1.	Akcja Mikołajkowa (dalej Wydarzenie) odbywa się w dniu 06.12.2024 r., w godz. 10:00-15:00. W wyjątkowych sytuacjach istnieje możliwość wydłużenia godzin Akcji Mikołajkowej.

2.	Akcja Mikołajkowa odbywa się w Chełmińskim Inkubatorze Organizacji Pozarządowych, ul. Grudziądzka 36, 86-200 Chełmno, sala kominkowa (dalej G36). Sala Kominkowa – pomieszczenie o pow. 50,0 m2 , zlokalizowane na II piętrze Kamienicy, wyposażone w fotele, kanapy, stoliki, klimatyczny kominek, strefę Bookcrossingu – Uwalniamy książki, małe zaplecze socjalne, dające możliwość integracji w kameralnej przestrzeni poddasza zabytkowego obiektu.

3.	Organizatorem Akcji Mikołajkowej jest Stowarzyszenie Lokalna Grupa Działania Chełmno (dalej Organizator), Grudziądzka 36, 86-200 Chełmno.

4.	Zapisy do udziału w Akcji Mikołajkowej przyjmujemy:

– telefonicznie lub SMS pod numerem: 517 398 043 lub 501 388 474

– na adres e-mail: lgdchelmno@wp.pl

– w biurze LGD Chełmno, ul. Grudziądzka 36, w godzinach pracy biura, tj. od 7.15 do 15.15.

Podczas zapisów należy podać:

– nazwę grupy zorganizowanej lub imię i nazwisko osoby indywidualnej;

– ilość osób;

– adres e-mail.

Organizator powiadamia o dokonaniu lub odrzuceniu rezerwacji najpóźniej w okresie 1 dnia roboczego tymi samymi kanałami co zapisy.

UWAGA: Salę można rezerwować jednocześnie dla maksymalnie 20 – 25 osób.

5.	Regulamin kierowany jest do wszystkich grup zorganizowanych oraz indywidualnych osób, które w czasie trwania Akcji Mikołajkowej będą przebywać na terenie Chełmińskiego Inkubatora Organizacji Pozarządowych, ul. Grudziądzka 36, 86-200 Chełmno. Każda osoba przebywająca na tym terenie w czasie trwania Akcji Mikołajkowej zobowiązana jest stosować się do postanowień niniejszego Regulaminu.

6.	Akcja Mikołajkowa ma charakter ogólnodostępny i otwarty.

7.	Celem Regulaminu jest przedstawienie oferty Organizatora, ich zasad, oraz zapewnienie bezpieczeństwa Akcji Mikołajkowej poprzez określenie zasad zachowania się grup zorganizowanych oraz indywidualnych osób (dalej Uczestnik/-cy) obecnych podczas Wydarzenia i korzystania przez nie z terenu, na którym przeprowadzane jest Wydarzenie.

8.	Przez grupy zorganizowane rozumie się:

– żłobki i przedszkola;

– szkoły podstawowe;

– szkoły ponadgimnazjalne;

– organizacje pozarządowe;

– jednostki samorządu terytorialnego i instytucje im podległe;

– grupy nieformalne działające przy podmiocie prawnym.

9.	Przez osoby indywidualne rozumie się:

– mieszkańcy miasta Chełmna;

– rodziny z dziećmi.

10.	Przez organizację dłuższego pobytu w sali kominkowej rozumie się pobyt grupy zorganizowanej, która planuje w ramach swojej działalności rozdawanie paczek na Mikołajki, przy okazji korzystając z oferty zaplanowanej podczas Wydarzenia.

UWAGA: Organizator nie organizuje paczek na Mikołajki dla Uczestników Akcji Mikołajkowej.

Przez organizację krótkiego pobytu w sali kominkowej rozumie się pobyt osób indywidualnych, którzy planują skorzystać z oferty zaplanowanej podczas Wydarzenia, tj. pamiątkowego zdjęcia z Mikołajem oraz pamiątkowego zdjęcia w klimacie świątecznym

W ramach wizyty podczas Akcji Mikołajkowej Uczestnicy mogą przynieść ze sobą rekwizyty i/lub ubrać się w świąteczne stroje.

11.	W ramach Akcji Mikołajkowej Organizator zapewnia:

– bezpłatny dostęp do sali kominkowej przygotowaną w świątecznym klimacie, tj. kominek, ozdoby kominkowe, choinka i inne ozdoby świąteczne;

– pamiątkowe spotkanie z Mikołajem;

– pamiątkowe zdjęcie z Mikołajem – wykonane zdjęcia Organizator prześle na wskazany na liście adres e-mail (istnieje możliwość wykonywania zdjęć we własnym zakresie);

– pamiątkowe zdjęcie w klimacie świątecznym.

12.	Uczestnicy zobowiązują się do korzystania z oferty zgodnie z ich przeznaczeniem, nie niszczenia ich, nie wynoszenia poza teren Wydarzenia.

13.	Osoby niepełnoletnie uczestniczą w Wydarzeniu na wyłączną odpowiedzialność osób dorosłych, które sprawują nad nimi pieczę w trakcie Wydarzenia.

14.	Prawa małoletnich Uczestników oraz obowiązki personelu Organizatora wobec małoletnich przebywających w siedzibie Organizatora zostały opisane w Standardach Ochrony Małoletnich Stowarzyszenia Lokalna Grupa Działania Chełmno przyjętych przez Zarząd Organizatora na podstawie Ustawy o przeciwdziałaniu zagrożeniom przestępczością o tle seksualnym i ochronie małoletnich. Standardy stanowią załącznik nr 1 do niniejszego Regulaminu.

15.	Organizator może odmówić wstępu na teren Wydarzenia każdej osobie zakłócającej ład i porządek publiczny, jak również będącej pod wpływem alkoholu lub środków psychoaktywnych.

16.	W przypadku zakłócania ładu i porządku publicznego Organizator może wezwać uczestnika Wydarzenia do właściwego zachowania się, a w przypadku dalszego łamania zasad uczestnictwa w Wydarzeniu, wezwać do opuszczenia przez niego terenu Wydarzenia i zastosować wszelkie dostępne środki, celem wyegzekwowania powyższego żądania.

17.	Udział w Akcji Mikołajkowej jest bezpłatny.

18.	Udział w Wydarzeniu jest jednoznaczny z wyrażeniem zgody na wykorzystanie wizerunku w celach dokumentacyjnych i promocyjnych Organizatora, zgodnie z art. 81 ust. 1 Ustawy z dnia 4 lutego 1994 roku o prawie autorskim i prawach pokrewnych, na podstawie art. 6 ust. 1 lit. a Rozporządzenia Parlamentu Europejskiego i Rady UE 2016/679 o ochronie danych osobowych z dnia 27 kwietnia 2016 r. (RODO). Wyrażenie zgody jest jednoznaczne z tym, iż fotografie mogą zostać umieszczone na stronie internetowej oraz wykorzystane w materiałach promocyjnych i publikacjach oraz w serwisach społecznościowych (np. Facebook). Uczestnik tym samym zrzeka się wszelkich roszczeń (istniejących i przyszłych), w tym również o wynagrodzenie względem Organizatora, z tytułu wykorzystywania wizerunku na potrzeby określone w niniejszym Regulaminie.

19.	Administratorem danych osobowych Uczestników jest Stowarzyszenie Lokalna Grupa Działania Chełmno, z siedzibą w Chełmnie przy ul. Grudziądzkiej 36, 86-200 Chełmno. Pracuje dla nas także osoba, która jest odpowiedzialna za to, aby dane Uczestników były bezpieczne. Jest to Inspektor Ochrony Danych – Jarosław Zima, z którym jest możliwy kontakt pod numerem: 507 195 731.

20.	Udział w Wydarzeniu jest równoznaczny z akceptacją przez Uczestnika niniejszego Regulaminu.
