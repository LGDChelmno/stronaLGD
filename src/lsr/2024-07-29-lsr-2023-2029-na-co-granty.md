---
title: LSR 2023-2029 - na co granty?
id: lsr2023-2029-nacogranty
files:
  - file: /assets/uploads/standard klubów seniora.pdf
    fileName: Standard klubów seniora
    fileType: pdf
  - file: /assets/uploads/standard klubów młodzieżowych.pdf
    fileName: Standard klubów młodzieżowych
    fileType: pdf
---
## Przedsięwzięcie 1.1 Aktywizacja i włączenie społeczne seniorów

<br>

Działania na rzecz integracji seniorów (osób pow. 60 r. ż). W ramach przedsięwzięcia realizowane będą projekty grantowe polegające na tworzeniu i funkcjonowaniu klubów seniora, które ukierunkowane będą na integrację seniorów, na wspieranie i rozwój ich aktywności, w tym integracja z lokalną społecznością, rodziną, spotkania międzypokoleniowe. 

Typy projektów:

1. Działania na rzecz integracji seniorów, pozwalające uchronić tę grupę społeczną przed izolacją i wykluczeniem społecznym: 

a)	tworzenie i funkcjonowanie klubów seniora; 

b)	uzupełniająco, w ramach klubów seniora: inne działania mające na celu wsparcie i integrację osób starszych, uwzględniające udział rodziny i całego środowiska w tworzeniu lokalnych sieci integracji i samopomocy obejmujące zakres: 

‐	organizację wydarzeń włączających środowisko lokalne w problemy osób starszych np. dnia sąsiada, pikników i wigilii sąsiedzkich;

‐	spotkania o charakterze międzypokoleniowym, np. z młodzieżą szkolną lub grupami przedszkolnymi, mające na celu wymianę doświadczeń, wzajemną edukację i pomoc;

‐	spotkania klubów wolontariackich, których celem jest pomoc osobom starszym i samopomoc, w tym organizacja banków wolnego czasu;

‐	akcje proekologiczne organizowane wspólnie z młodzieżą zwiększające udział młodych i starszych w kształtowaniu środowiska życia, estetyki dzielnicy, osiedla;

‐	przedstawienia grup teatralnych, zespołów pieśni i tańca z klubów seniora w szkole/przedszkolu lub odwiedziny grup przedszkolnych/szkolnych/ognisk kulturalnych w klubie seniora.

Zasady realizacji wsparcia:

1. Forma realizacji: LGD Chełmno jest realizatorem projektu grantowego, a grantem jest wsparcie, którego LGD Chełmno będzie udzielać podmiotom wybranym w drodze konkursu na realizację celów wynikających z projektu grantowego. LGD ogłasza konkurs, z LGD podpisywana jest umowa. 
2. Kto może ubiegać się o grant? wszystkie podmioty z wyłączeniem osób fizycznych (nie dotyczy osób prowadzących działalność gospodarczą lub oświatową na podstawie odrębnych przepisów).
3. Dla kogo: dla mieszkańców Chełmna 60 +
4. Główne źródło finansowania: FEdKIP na lata 2021-2027 - priorytet nr 7: Fundusze europejskie na rozwój lokalny.
5. Maksymalna wartość grantu nie może przekroczyć 100 tys. zł. 
6. Maksymalny % poziom dofinansowania UE w projekcie – 95 %
7. Minimalny wkład własny beneficjenta - 5%
8. Ze wsparcia w klubie seniora wyłączone będą osoby będące uczestnikami dziennych domów pomocy i innych ośrodków wsparcia dziennego przewidzianych w ustawie o pomocy społecznej.
9. Granty muszą być zgodne ze Standardem klubów seniora współfinansowanych z EFS+ w ramach Działania 7.4 programu Fundusze Europejskie dla Kujaw i Pomorza na lata 2021-2027.
10. Warunkiem wsparcia jest dodatkowość, co oznacza, że środki EFS+ mają charakter dodatkowy w stosunku do działań już realizowanych przez kluby/podmioty (brak finansowania bieżącej działalności).

W załącznikach standard klubów seniora

<hr>

## Przedsięwzięcie 1.2 Wsparcie edukacji dzieci i młodzieży

W ramach przedsięwzięcia realizowane będą projekty grantowe polegające na tworzeniu i funkcjonowaniu edukacyjnych klubów młodzieżowych, w ramach których możliwa jest realizacja różnorodnego obszaru tematycznego, uwzględniającego zainteresowania, zdolności, potrzeby, predyspozycje dzieci i młodzieży w tym zajęcia filmowe, muzyczne, artystyczne, sportowe, z robotyki, programowania; nawiązujące swoim zakresem m.in. do lokalnej tożsamości i kultury, a także polegające na wsparciu edukacji społecznej i obywatelskiej dzieci i młodzieży m.in. poprzez realizację spotkań, warsztatów i wizyt studyjnych. 

Typy projektów:

1. Rozwijanie umiejętności społecznych i obywatelskich, zwłaszcza uczniów i uczennic zagrożonych wypadnięciem z systemu szkolnego, poprzez utworzenie i wsparcie na rzecz tworzenia i funkcjonowania edukacyjnych klubów młodzieżowych. W ramach klubów możliwa jest realizacja różnorodnego obszaru tematycznego, uwzględniającego zainteresowania, zdolności, potrzeby oraz predyspozycje dzieci i młodzieży np. zajęcia filmowe, muzyczne, artystyczne, sportowe, z robotyki, programowania, nt. lokalnej tożsamości i kultury realizację spotkań, warsztatów i wizyt studyjnych;
2. Rozwijanie uzdolnień dzieci oraz młodzieży i ukierunkowanych na osiągnięcie konkretnego celu edukacyjnego (np. przygotowanie i udział w krajowym lub międzynarodowym konkursie naukowym przy czym za konkurs naukowy nie będą uznawane konkursy wiedzy np. konkurs wiedzy z języka angielskiego czy konkurs wiedzy o wielkich Polakach).

Zasady realizacji wsparcia:

1. Forma realizacji: LGD Chełmno jest realizatorem projektu grantowego, a grantem jest wsparcie, którego LGD Chełmno będzie udzielać podmiotom wybranym w drodze konkursu na realizację celów wynikających z projektu grantowego. LGD ogłasza konkurs, z LGD podpisywana jest umowa. 
2. Kto może ubiegać się o grant? wszystkie podmioty z wyłączeniem osób fizycznych (nie dotyczy osób prowadzących działalność gospodarczą lub oświatową na podstawie odrębnych przepisów).
3. Dla kogo? dzieci i młodzież uczące się w wieku od 6 do 24 lat z Chełmna
4. Główne źródło finansowania: FEdKIP na lata 2021-2027 - priorytet nr 7: Fundusze europejskie na rozwój lokalny.
5. Maksymalna wartość grantu nie może przekroczyć 100 tys. zł. 
6. Maksymalny % poziom dofinansowania UE w projekcie 95
7. Minimalny wkład własny beneficjenta - 5%
8. Granty muszą być zgodne ze Standardem klubów młodzieżowych współfinansowanych z EFS+ w ramach Działania 7.2 programu Fundusze Europejskie dla Kujaw i Pomorza na lata 2021-2027.
9. Warunkiem wsparcia w typie projektów 1 jest dodatkowość, co oznacza, że środki EFS+ mają charakter dodatkowy w stosunku do działań już realizowanych przez kluby/podmioty (brak finansowania bieżącej działalności).

W załącznikach standard klubów  młodzieżowych

<hr>
